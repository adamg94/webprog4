__label__cigányság 0.867046 __label__kiutasítás 0.000742181 __label__határőrség 0.00071967 __label__emberölés 0.000676702 __label__történelem 1e-05 __label__társadalom 1e-05 __label__pénzügy 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__franciaország 1.00001 __label__kiutasítás 0.0244331 __label__person__pierre 0.00383448 __label__geography__tiszavasvári 0.00240673 __label__zavargások 0.00233316 __label__person__laurent 0.00226185 __label__geography__pátka 0.000865901 __label__geography__minszk 0.000742181 __label__person__montt 0.000697851 __label__kisebbségek 0.000697851 $$$ __label__bevándorlás __label__cigányság __label__kiutasítás __label__szegénység geography__franciaország genre__hír year__2012 $$$ Felszámoltak egy romatábort a francia rendőrök $$$ Felszámoltak egy romatábort a francia rendőrök a Párizstól délre lévő Evryben, és kiutasítják az ott élő 72 embert, köztük 19 gyereket. Az idén hatalomra került új kormány hasonló döntés miatt 2010-ben még bírálta az akkori jobboldali államfőt, Nicholas Sarkozyt. A szocialisták augusztus eleje óta öt romatábort bontottak le.
__label__terrorizmus 0.863402 __label__politika 0.658428 __label__iszlám 0.399822 __label__társadalom 0.399822 __label__kisebbségek 0.0341104 __label__zavargások 0.0341104 __label__csecsen@@válság 0.0341104 __label__fegyveres@@konfliktus 0.0321107 __label__merénylet 0.028446 __label__nemzetiségek 0.0251888 $$$ __label__geography__oroszország 1.00001 __label__terrorizmus 0.787941 __label__politika 0.771854 __label__társadalom 0.665421 __label__iszlám 0.51563 __label__rendőrség 0.256842 __label__geography__kaukázus 0.22271 __label__geography__dagesztán 0.0827073 __label__nemzetiségek 0.0803675 __label__kisebbségek 0.0695518 $$$ __label__belpolitika __label__közbiztonság __label__politika __label__terrorizmus geography__dagesztán geography__kaukázus geography__oroszország genre__cikk author__németh@@andrás year__2010 $$$ DAGESZTÁN KILÁTÁSTALAN HELYZETE, Egymásnak esve $$$ DAGESZTÁN KILÁTÁSTALAN HELYZETE Egymásnak esve Polgárháborús viszonyokra emlékeztető állapotok uralkodnak az észak-kaukázusi Dagesztánban, ahol az orosz föderáció rendőri és katonai egységei képtelenek megfékezni az erősödő iszlamista terroristákat. „Olyan, mintha harctéri jelentéseket közölnék. Az idén eddig több mint százötvenen haltak meg terrortámadásokban, kétszer annyian, mint a tavalyi év hasonló időszakában” – panaszkodott a napokban Andrej Nazarov, a soknemzetiségű észak-kaukázusi köztársaság, Dagesztán főügyésze. Az orosz föderációhoz tartozó, 2,5 milliós körzetben elsősorban a rendőrök vannak veszélyben. Az idén nyolcvanan haltak közülük erőszakos halált, az utóbbi időben már a közlekedési rendőrökre is páncélozott harcjárművekben ülő belügyesek vigyáznak. A főügyész szavait alátámasztja, hogy a múlt hét végén az egyik dagesztáni kisvárosban, Lenin-aulban a település határán lévő erdő felől támadó fegyveresek hat rendőrt megsebesítettek, mielőtt visszamenekültek a fák közé. Az akcióra néhány nappal az után került sor, hogy egy ügyész, három rendőrtiszt, valamint egy keresztény pap vált merénylet áldozatává a fővárosban, Mahacskalában. A merényletek és gyilkosságok sokszor láncreakciót indítanak be. Dagesztánban – csakúgy, mint a többi kaukázusi térségben – még él ugyanis a vérbosszú hagyománya, és ha az áldozat családtagjai kiderítik, kik voltak a támadók, akkor azok családtagjain állnak bosszút. A vérbosszú rendőri erőszak esetén is él. A szélsőségesekkel való együttműködéssel vádolt huszonéves, alkalmi munkákból élő Magomedali Vagabovot például 2007 nyarán ölték meg a Mahacskalától délre lévő Gubden faluban, és néhány héttel később már halott volt a rátámadó rendőr is. Ezután a meggyilkolt rendőr rokonai gránáttal szétlőtték Vagabovék családi házát, és a máig tartó ellenségeskedés nyomán már a rendőr özvegye és lánya sem él, mert akna végzett velük. Az észak-kaukázusi válság végső kimenetele szempontjából Dagesztán kulcsfontosságú, mert ha végleg megbomlik a negyven nemzeti közösség évtizedek óta fennálló egyensúlya, az ellenségeskedések átterjedhetnek a szomszédos köztársaságokra is. Dagesztánban évek óta tart a feszültség, ám a gerillák az utóbbi időben taktikát váltottak. Az egész Kaukázusra kiterjedő muszlim állam létrehozásáért harcoló szakadárok az év eleje óta a rendőrökön kívül a hadsereg egységeit is megtámadják, és felvették a célpontok listájára az üzemeket és az infrastrukturális létesítményeket is. A sűrűsödő robbantások célja, hogy az utak, vasúti sínek vagy csővezetékek lerombolásával elbizonytalanítsák a térségbe befektetni akaró orosz üzletembereket. Moszkva részben az életszínvonal emelésével igyekezne ugyanis csökkenteni az iszlamisták befolyását. Az orosz vezetés arra számít, ha mérséklődik a 30 százalékosnál is magasabb munkanélküliség, kevesebb fiatal áll be az eszmei háttér mellé fizetést is szavatoló terrorista csoportokba. A fejlesztést az is gátolja, hogy Dagesztánban elszabadult a korrupció. Számos politikusról és rendőrről feltételezik, hogy részes az illegális fegyver- és kábítószer-csempészetben, akárcsak az emberrablásokban. Helyi beszámolók szerint a rendőrségi vezetők részben azért tűrik el, hogy beosztottjaik „másodállásból” tartsák fenn magukat, mert nem tudnak akkora fizetést adni, amekkoráért bárki hajlandó lenne állandó életveszélyben dolgozni. Mivel a korrupt rendőrség képtelen a polgári lakosság védelmére, egyre könnyebb a gerillák helyzete, mert védelmi pénzekből finanszírozzák véres akcióikat. A Magomedszalam Magomedov elnök vezette helyi kormányzat közben az iszlám felkarolásával is megpróbálja közömbösíteni a szélsőségesek propagandáját. Igazi muszlim vezetőként igyekszik feltűnni, és a köztársaság képe lassanként változik is. Eltűnőben vannak a kocsmák, az illegális kaszinók és a bordélyházak, és egyre több nő tartja be a muszlim öltözködési előírásokat. Egyelőre nem tudni, hogy a kormányzat által támogatott mérsékelt iszlám visszaszorítja-e a radikálisokat, vagy éppenséggel növeli a világi életet élő dagesztániak körében a fundamentalizmus iránti fogékonyságot. Mindenesetre figyelemre méltó, hogy két évtized alatt húszról hat százalékra csökkent a magát orosznak valló népesség részaránya. Az elköltözők azzal indokolták távozásukat, hogy Dagesztánban mind kevésbé fogadják el a nem muszlim csoportok jelenlétét. Új jelenség az is, hogy a szemben álló felek egyre durvábbak. A szélsőségesek válogatás nélkül tüzelnek az egyenruhásokra, míg a rendőrök és a katonák nem ejtenek foglyot, a lakásokba, házakba beszorított terroristák rejtekhelyeit nehézfegyverekkel lövik szét, az esetleg élve elfogott szélsőségeseket helyi források szerint a fogdába szállítás helyett még a helyszínen agyonlövik. Míg a szomszédos Csecsen- és Ingusföldön a helyi amnesztiatörvények révén a hatóságoknak sikerült visszacsalogatniuk a polgári életbe az ottani szakadárok egy részét, Dagesztánban csupán az ultimátum szót ismerik. Rizvan Kurbanov miniszterelnök többször is felszólította a szélsőségeseket, hogy azonnal és feltétel nélkül adják meg magukat. Ám a válasz mindig ugyanaz volt: az ultimátum közzététele után néhány órával a terroristák tűz alá vettek egy-egy rendőrőrsöt. NÉMETH ANDRÁS / MOSZKVA
__label__pénzügy 0.986787 __label__belpolitika 0.980886 __label__gazdaság 0.47659 __label__valuta 0.245095 __label__infláció 0.0600966 __label__euró 0.0408557 __label__elnökválasztás 0.0362301 __label__pénzreform 0.0267693 __label__emu 0.00691384 __label__gdp 0.00507033 $$$ __label__belpolitika 0.979046 __label__geography__ukrajna 0.976321 __label__pénzügy 0.971574 __label__valuta 0.934405 __label__gazdaság 0.679189 __label__euró 0.392347 __label__organization__imf 0.0420977 __label__fizetési@@mérleg 0.0384762 __label__pénzreform 0.0362301 __label__person__juscsenko 0.0293222 $$$ __label__gazdaság __label__pénzügy geography__ukrajna genre__cikk genre__keretes year__2004 $$$ Megtorpanó gazdaság $$$ Megtorpanó gazdaság Rendelkezik-e elegendő tartalékkal Európa évek óta egyik leggyorsabban növekvő gazdasága ahhoz, hogy nagyobb megrázkódtatás nélkül átvészelje az immár harmadik hete húzódó politikai válságot? - találgatják nyugtalanul az ukrajnai befektetők és a piaci elemzők, akik szerint minél tovább húzódik a zűrzavar, annál valószínűbb a gazdasági növekedés - 2003-ban 9,4, az idei év első tíz hónapjában 12,7 százalékos - ütemének visszaesése. Az ukrán gazdaság legsebezhetőbb pontja a pénzügyi rendszer. A hrivnya leértékelődését megakadályozni hivatott intervenciók miatt az ukrán jegybank devizatartalékai augusztus óta 20 százalékkal - 2,5 milliárd dollárral - apadtak. A november utolsó napjaiban Ukrajna-szerte kitört pánik hatására a jegybank előbb a magánszemélyek és a vállalatok számára egyaránt korlátozta az egy nap beváltható valuta mennyiségét, majd a múlt héten javaslatot tett arra, hogy 50-ről emeljék 100 százalékra az exportőrök számára - az 1998-as pénzügyi krízis nyomán - előírt kötelező valutabeváltás arányát. Már a választási hadjárat során érezhetően nőttek Ukrajnában az inflációs várakozások. Korántsem alaptalanul, hiszen Viktor Janukovics kormánya kétszeresére emelte a minimális nyugdíjat, és a kampány finisében nem spórolt az egyéb szociális kifizetésekkel sem, így szeptemberben és októberben egymilliárd dollárral nőtt az államháztartás hiánya. Ilyen körülmények között aligha lesz tartható a 2004-re előirányzott 9,5 százalékos inflációs cél, egyes előrejelzések szerint a drágulás a 12-15 százalékot is elérheti. Ukrajna új elnökének nem lesz könnyű dolga, hiszen Mikola Azarov első miniszterelnök-helyettes már az országot megosztó politikai konfliktus első napjaiban felhívta a figyelmet a fiskális fegyelem fellazulására. A terjedő munkabeszüntetések, a régiók közötti áruszállítások akadozása, a lakosság felvásárlási hajlandóságának erősödése együttesen komoly szociális feszültségeket gerjesztő ellátási nehézségeket is okozhatnak Ukrajnában.
__label__politika 1.00001 __label__országgyűlési@@képviselő 1.00001 __label__mentelmi@@jog 0.956644 __label__országgyűlés 0.177821 __label__választási@@rendszer 0.0534133 __label__pénz-@@és@@tőkepiac 0.0311538 __label__jog 0.0047652 __label__önkormányzat 0.00318268 __label__polgári@@jog 0.00240673 __label__vagyonnyilatkozat 0.00199777 $$$ __label__politika 1.00001 __label__geography__magyarország 1.00001 __label__országgyűlési@@képviselő 1.00001 __label__országgyűlés 0.980291 __label__mentelmi@@jog 0.932463 __label__organization__országgyűlés 0.921932 __label__választási@@rendszer 0.217348 __label__önkormányzati@@vagyon 0.187143 __label__geography__pakisztán 0.0351548 __label__polgári@@jog 0.0321107 $$$ __label__mentelmi@@jog __label__országgyűlés __label__országgyűlési@@képviselő __label__politika geography__magyarország genre__táblázat year__2010 $$$ A Ház mentelmi döntései* $$$ A Ház mentelmi döntései* Táblázat: Időpont Képviselő (frakció)** Ügy (kezdeményező) Bizottsági javaslat Döntés a mentelmi jog 2009 Június 15. Karsai József (MSZP) rágalmazás (Schmidt Gábor, Schmidt Mária) fenntartása fenntartása Június 29. Czomba Sándor (Fidesz) rágalmazás (Helmeczy László, Tóth Viktor) felfüggesztése fenntartása Június 29. Simon Miklós (Fidesz) rágalmazás (Helmeczy László, Tóth Viktor) felfüggesztése fenntartása Június 29. Tilki Attila (Fidesz) rágalmazás (Helmeczy László, Tóth Viktor) felfüggesztése fenntartása Szeptember 21. Szijjártó Péter (Fidesz) rágalmazás (Draskovics Tibor, Szilvásy György) fenntartása fenntartása Szeptember 21. Arató Gergely (MSZP) életveszélyt okozó, gondatlanságból elkövetett testi sértés (legfőbb ügyész) fenntartása fenntartása Október 19. Demendi László (MSZP) rágalmazás (Tóth András) fenntartása fenntartása Október 19. Dávid Ibolya (f) kényszerítés, személyi adattal visszaélés (legfőbb ügyész) fenntartása fenntartása Október 19. Herényi Károly (f) kényszerítés, személyi adattal visszaélés (legfőbb ügyész) fenntartása fenntartása Október 19. Molnár Oszkár (Fidesz) rágalmazás (többen) fenntartása fenntartása December 14. Alexa György (MSZP) rágalmazás (Meggyes Tamás) fenntartása fenntartása 2010 Február 15. Meggyes Tamás (Fidesz) becsületsértés (Dibusz Ferenc) fenntartása fenntartása Február 15. Meggyes Tamás (Fidesz) becsületsértés (Kovács Géza) fenntartása fenntartása Február 15. Meggyes Tamás (Fidesz) rágalmazás (Horváth Mihály) fenntartása fenntartása Február 15. Dávid Ibolya (f) rágalmazás (Advenio Zrt.) fenntartása fenntartása Február 15. Szabó Zoltán (MSZP) rágalmazás (Czira Szabolcs) fenntartása fenntartása Február 15. Szabó Zoltán (MSZP) rágalmazás (Meggyes Tamás, Esztergom önkormányzata) fenntartása fenntartása Február 15. Szabó Zoltán (MSZP) rágalmazás (Meggyes Tamás, Esztergom önkormányzata) fenntartása fenntartása Február 15. Szabó Zoltán (MSZP) rágalmazás (Meggyes Tamás, Esztergom önkormányzata) fenntartása fenntartása Február 15. Szabó Zoltán (MSZP) rágalmazás (Meggyes Tamás, Esztergom önkormányzata) fenntartása fenntartása Február 15. Szabó Zoltán (MSZP) rágalmazás (Meggyes Tamás) fenntartása fenntartása Február 15. Molnár Csaba (MSZP) rágalmazás (Meggyes Tamás) fenntartása fenntartása Február 15. Újhelyi István (MSZP) rágalmazás (Meggyes Tamás) fenntartása fenntartása *2009. február óta (a 2006-ban választott Országgyűlés korábbi döntései a HVG 2009. május 23-ai számában olvashatóak). **A döntés időpontjában. f = független. Forrás: Országgyűlés
__label__vámbűntettek 0.0302246 __label__számítógépipar 0.00913564 __label__vám 0.00539494 __label__autóalkatrész-gyártás 0.0036036 __label__bútoripar 0.00328306 __label__vámszabadterület 0.00289958 __label__fejvadász@@cégek 0.00289958 __label__textilipar 0.00151118 __label__faipar 0.00114357 __label__cd-rom 0.00114357 $$$ __label__geography__magyarország 1.00001 __label__organization__albacomp@@rt. 0.0758682 __label__organization__corvinus@@nemzetközi@@befektetési@@rt. 0.0488678 __label__organization__regionális@@fejlesztési@@holding@@rt. 0.0302246 __label__vámbűntettek 0.0267693 __label__organization__fortus@@rt. 0.0216253 __label__organization__alba@@regia@@építő@@rt. 0.0197291 __label__person__slosár@@gábor 0.0197291 __label__organization__elekthermax@@rt. 0.0159164 __label__organization__pannonia@@hotels@@rt. 0.0128312 $$$ __label__számítógépipar geography__magyarország organization__albacomp@@rt. genre__hír year__2004 $$$ Alaptőke-csökkentés az Albacomp Rt.-nél. $$$ Alaptőke-csökkentés az Albacomp Rt.-nél. „Tőkekivonás céljából” a jelenleginek alig a felére, 535,6 millió forintra csökkentik a székesfehérvári Albacomp Számítástechnikai Rt. (ASZ) alaptőkéjét. A társaság tulajdonában lévő részvényeket ugyanis bevonják és megsemmisítik, s így az ASZ Rt. alaptőkéje - amelyet tavaly júniusban emeltek 659,9 millióról 1,12 milliárd forintra - 590,95 millió forinttal csökken. A 2002-ben 12,2 milliárd forint árbevétel mellett 561,9 millió forint eredményt elérő, 280 főt foglalkoztató ASZ Rt.-nél lapzártánkig nem kommentálták a közgyűlési döntést a HVG-nek, így az sem derült ki, kitől vásárolt részvényeket vonnak majd be. Az 1992-ben egy kisszövetkezet átalakításával létrehozott cég közel egyharmada tavaly a Minárovits család kezében volt, a családfőt 2003 elején 4 év börtönbüntetésre ítélték vámorgazdaság miatt (HVG, 2003. február 8.), fia jelenleg is az igazgatóság tagja.
__label__adó 0.996737 __label__jövedelemadó 0.191943 __label__adóbevallás 0.115971 __label__átalányadó 0.103759 __label__forgalmi@@adó 0.0420977 __label__adórendszer 0.0362301 __label__adókedvezmény 0.0275953 __label__helyi@@adó 0.0185566 __label__vagyonadó 0.0174525 __label__illeték 0.016413 $$$ __label__geography__magyarország 1.00001 __label__adó 0.943358 __label__adóbevallás 0.136618 __label__átalányadó 0.109716 __label__adókedvezmény 0.0780882 __label__vagyonnyilatkozat 0.0534133 __label__organization__apeh 0.0267693 __label__jövedelemadó 0.0209742 __label__kisvállalkozás 0.019134 __label__forgalmi@@adó 0.0179962 $$$ __label__társasházak __label__adóbevallás geography__magyarország genre__cikk year__1997 $$$ Társasházak adóbevallása, Épületes olvasnivalók $$$ Társasházak adóbevallása Épületes olvasnivalók Kis társasházak amatőr közös képviselői talán nem is gondolnak rá: a házuk is lehet adóbevallásra kötelezett, sőt nyakukon az éves bevallás határideje. A társasház is könnyen válhat adófizetővé; elég ehhez, hogy magánembernek bérbe adjon egy közös helyiséget, vagy kifizetést teljesítsen magánszemélynek – legyen az takarító vagy közös képviselő. Márpedig akkor adóbevallást is kell készítenie február 17-éig (az idén ugyanis február 15. szombatra esik), ha saját adóköteles bevétele van, akkor azért, ám akkor is, ha kifizetéséből szja-előleget von le. Mihelyt efféle helyzet áll elő, a társasháznak adószámot kell kérnie, és mindaddig évente bevallást tennie, amíg vissza nem adja az adószámát – vagyis egy-egy évben akár nulla forintról is. Amelyik társasház azonban csak a tulajdonostársaktól szed be közös költséget, és nem fizet senki magánszemélynek semmit, még természetben sem, hanem kizárólag cégeket, vállalkozókat bíz meg ezzel-azzal – javításokkal, adminisztrációval –, annak nem kell törődnie az adózással. Normális esetben az éves bevallás nem jelent befizetést is, hiszen a társasházra háruló adót – például a munkáltatóként kifizetett pénzből levont szja-előleget – már az elszámolt hónapot követő hónapban át is kell utalni. Kis társasházak esetében az okoz gyakran gondot, mi a teendő, ha a levont és befizetendő havi szja-előleg például 500 forint alatt van, hiszen ezt az adót is ezer forintra kerekítve kell átutalni: ilyenkor – magyarázta el Horváthné Szabó Beáta, az Adó- és Pénzügyi Ellenőrzési Hivatal (APEH) szakértője – „göngyölíteni” kell a fizetést, ami praktikusan annyit jelent, hogy akkor kell átutalni az adóelőleget (a példa esetében körülbelül kéthavonta), amikor annak összege meghaladta az 500 forintot. Március végén majd az említett kifizetésekről kell adatot szolgáltatni az APEH számára. Amelyik társasház általános forgalmi adót (áfa) is fizet, annak persze február 17-éig éves áfabevallást is készítenie kell: ez olyankor szükséges, ha a társasház nem lakást (hanem üzlethelyiséget, pincét, garázst) ad bérbe, és az ebből származó éves bevétele 2 millió forint felett van. (2 millió alatt ugyanis választhatja az úgynevezett alanyi áfamentességet, de ez nem automatikus.) A társadalombiztosítási (tb) járulékköteles jövedelmet kifizető társasházaknak pedig értelemszerűen a tb-nek is bevallást kell adniuk. A mostani, 1996-ról szóló bevallások elkészítése során adódó jogszabály-értelmezési problémák közül Horváthné Szabó Beáta kiemelte: az sokszor nem világos a „nem professzionális” közös képviselők számára, hogy mást jelent egy közös helyiség eladása, mint a bérbeadása. Az eladásból származó bevétel nem a közösségé, hanem a tulajdonosoké – ők adóznak utána az ingatlaneladás jövedelmének adószabályai szerint –, és csak a közös ingatlanrész „hasznosítása” az, ami a társasház bevétele. Ez is a tulajdonosok között oszlik meg, de a 20 százalékos forrásadó levonása után, aminek a befizetése a társasház dolga. Az is csak akkor, ha nem olyan cégtől származik, amelyik már levonta a kifizetésből az adót. A közös tulajdon hasznosításának bevételével szemben ugyanakkor nem lehet költséget elszámolni, mint ahogy a választott tisztségviselőnek sem a kapott tiszteletdíjjal szemben. Lehetőség van viszont arra, hogy a tiszteletdíjon felül a közös képviselő költségtérítésben is részesüljön, amivel tételesen elszámolhatja igazolt költségeit. A társasház kifizetéseiről mindig bizonylatot kell írni, amin szerepelne kell egyebek mellett, hogy kinek milyen jogcímen fizetett, és hogy abból mennyi adóelőleget vont le. A természetbeni juttatás adókötelezettségéből is adódhatnak „társasházi” furcsaságok: ha például a volt házmester lakik a hajdani házmesterlakásban, s nem fizet érte, a társasház 44 százalékos adót köteles fizetni a neki adott „természetbeni juttatásért”. Az 1997. évi adószabály-változások közül a társasházakat nem érinti speciális változás, csak ugyanaz az adóelőleg-levonási szabályváltozás, mint minden más kifizetőt. Nagyobb izgalmat kelt a tb-törvény változása, ami miatt könnyen előállhat olyan helyzet, hogy a közös képviselő eddigi tiszteletdíjánál többet kell kifizetni a tb-nek. Az viszont a hatósági jogértelmezés szerint rémhír – mint Szikszainé Bérces Anna, a Pénzügyminisztérium főosztályvezető-helyettese megerősítette –, hogy az ingyen dolgozó társasházi közös képviselő után is kellene nyugdíjjárulékot vagy egészségügyi hozzájárulást fizetni.
__label__festészet 0.877487 __label__képzőművészet 0.718604 __label__történelem 0.239359 __label__műkincs 0.109716 __label__művészet 0.0803675 __label__szobrászat 0.0351548 __label__műkereskedelem 0.0267693 __label__vagyon@@elleni@@bűnesetek 0.0209742 __label__katasztrófa 0.0113418 __label__múzeum 0.0106625 $$$ __label__festészet 0.782673 __label__történelem 0.737168 __label__képzőművészet 0.531219 __label__műkincs 0.106701 __label__person__klimt 0.0716012 __label__vagyon@@elleni@@bűnesetek 0.0216253 __label__szobrászat 0.019134 __label__person__simon 0.0179962 __label__person__joan 0.0149671 __label__person__gustav 0.0149671 $$$ __label__festészet __label__katasztrófa __label__képzőművészet __label__művészet person__klimt person__gustav person__monet person__claude person__picasso person__pablo person__sutherland person__graham person__vaszary@@jános genre__cikk year__2016 $$$ Megsemmisült festmények $$$ Megsemmisült festmények Claude Monet – kármentés Alig egy évvel az után, hogy a New York-i MoMA megvásárolta Claude Monet Nimfák-sorozatának két darabját, az impresszionista festő mindkét festménye elégett a múzeumban 1958-ban keletkezett tűzvész során. A két kép közül a nagyobbik, a közel 6 méter hosszú rögtön megsemmisült. A kisebbiket bő három éven át próbálták megmenteni, mígnem 1961-ben kimondták: a károk helyrehozhatatlanok. Pablo Picasso – húsz centiméter A Swissair New Yorkból Genfbe tartó járata 1998 szeptemberében lezuhant, fedélzetén 229 utassal és a személyzettel. A repülőgép egykilónyi gyémánt és 4,8 kilónyi ékszer mellett Pablo Picasso A festő című, 1963-as művét szállította. A 16 tonnányi rakományt majdnem teljes egészében sikerült kimenteni az óceánból, kivéve a Picasso-festményt – amiből egy 20 centiméteres darab került elő – és a drágaköveket tartalmazó fémdobozt, aminek teljesen nyoma veszett. Gustav Klimt – időzített bomba Minden bizonnyal lángok martaléka lett Gustav Klimt több jelentős alkotása, köztük a Garda-tó című festmény, ami az osztrák mester tucatnyi más művével együtt Serena Lederer tulajdonában volt, mígnem a nácik rá nem tették a kezüket. A gyűjteményt 1943-ban a Bécstől 80 kilométerre lévő Immendorf-kastélyba szállították, ami biztonságos helynek tűnt a háború átvészelésére. De nem így történt: 1945. május 8-án, miután az utolsó német egység is elhagyta a kastélyt, majd egy órával később bevonultak a szovjet csapatok, egy, a nácik által hátrahagyott időzített bomba lángba borította az épületet. Ami nem pusztult el a tűzben, az a fosztogatók kezére került. Máig nem tudni, hogy mi történt, tavaly decemberben a bécsi Die Presse követelt újabb vizsgálatot az ügyben. A Klimt-művek azóta sem kerültek elő. Graham Sutherland – házastársi figyelem A XX. századi brit festőnek az a képe hozta meg az ismertséget, aminek ma már csak a reprodukciója van meg. Graham Sutherland 1954-ben kapott megbízást, hogy nagyméretű festményen örökítse meg az akkori brit miniszterelnököt, Sir Winston Churchillt. Az elkészült munkát nyilvános ceremónián adták át a politikus 80. születésnapján. A mű nem nyerte el Churchill tetszését, vidéki birtokára került, és sosem szerepelt kiállításon. A rejtélyre a politikus feleségének 1977-ben bekövetkezett halála után derült fény: a festményt, Lady Churchill utasítására, nem sokkal az átadása után megsemmisítették. Vaszary János – tudósok bosszúja Vaszary János mintegy 2 x 8 méteres vászna, a Víz alatti világ 1928-ban a tihanyi Magyar Biológiai Kutatóintézet számára készült. A művésztől gróf Klebelsberg Kuno akkori vallás- és közoktatási miniszter személyesen vette át a képet, amit Vaszary legsikerültebb munkájának nevezett. Az intézetben viszont nem fogadták kitörő lelkesedéssel a festményt, bírálták, amiért a rajta szereplő vízi élőlények nehezen beazonosíthatóak. Ezért sokan a „tudósok bosszújának” tulajdonították az alkotás eltűnését. A festménynek a második világháború alatt veszett nyoma. Az egyik változat szerint Tihany és Budapest között tűnt el, amikor a Magyar Tudományos Akadémia székházába szállították, a másik szerint előbb a keszthelyi Balaton Múzeumba került, majd, miközben Nyugatra akarták menekíteni, a zalaegerszegi vasútállomáson bombatalálatot kapott és megsemmisült.
__label__könyvkereskedelem 0.901931 __label__könyvkiadás 0.835494 __label__kultúra 0.245095 __label__kereskedelem 0.160276 __label__kiállítás 0.0203424 __label__tankönyv 0.00758724 __label__gazdaság 0.00610756 __label__nyomdaipar 0.0042088 __label__kultúrafinanszírozás 0.00299103 __label__lemezkiadás 0.00233316 $$$ __label__geography__magyarország 1.00001 __label__könyvkiadás 0.969795 __label__könyvkereskedelem 0.904661 __label__kereskedelem 0.0875738 __label__kultúra 0.0534133 __label__organization__magyar@@könyvklub@@rt. 0.00832578 __label__nyomdaipar 0.00691384 __label__kiállítás 0.00649827 __label__organization__líra@@könyv@@zrt. 0.00649827 __label__person__matyi@@dezső 0.00408014 $$$ __label__kereskedelem __label__könyvkereskedelem __label__kultúra geography__magyarország genre__cikk author__molnár@@patrícia year__2003 $$$ KONCENTRÁLÓDÓ KÖNYVPIAC, Olvasójel $$$ KONCENTRÁLÓDÓ KÖNYVPIAC Olvasójel Nem lesz könnyű felülmúlni a tavalyi sikereket a könyvpiacon, hacsak a következő hónapokban nem kerülnek a boltokba olyan bestsellerek, amelyek képesek lesznek feledtetni az év első öt gyenge hónapját. A könyvszakma a pozícióját erősítőközponti döntésekért is lobbizik. Sem az időjárás, sem az időzítés nem kedvezett a múlt csütörtökön kezdődött, eredetileg június első hetére tervezett, 74. Ünnepi Könyvhétnek. A kánikula, a ballagás, az iskolai szünet miatti szabadságolások egyaránt apasztották a potenciális látogatók és vásárlók táborát. Pedig a rákészülés nagyobb volt a tavalyinál. Ami abból is látszik, hogy a Magyar Könyvkiadók és Könyvterjesztők Egyesülésének (MKKE) könyvheti katalógusába a máskor szokásos 150-160 kiadvány címe helyett most több mint kétszer annyié került. Összességében 201 kiadó állította ki 351 újdonságát 107 pavilonban, ötvennél több fővárosi és vidéki helyszínen. A legdrágább könyvért 12500 forintot kell legombolni, ha pedig valaki valamennyi kiadványt meg szeretné vásárolni, az mintegy 750 ezer forintjától kényszerülne megválni. A hétfő esti gyorsjelentésekkel a kedvezőtlen előjelek ellenére sokan elégedettek: hozzávetőleg 400 ezer ember kereste fel a fővárosi könyvutcákat, -pavilonokat, s mintegy 250-300 millió forintot költöttek el. A legnagyobb próbatételnek alighanem az Orbán Viktor volt miniszterelnök dedikálására várók voltak kitéve: a Kristóf téren kezdődő sor a Szervita téren is átkígyózott. A történelem főutcáján címet viselő, a Fidesz-MPP vezette kormányzás időszakát képekkel és Orbán beszédein keresztül megörökítő kötet a Magyar Egyetemi Kiadó (MEK) Kft. gondozásában jelent meg. A tavaly decemberben 3 millió forintos törzstőkével alapított társaság tagjai közt van Schmidt Mária, a Terror Háza Múzeum főigazgatója, aki szerkesztőként is jegyzi a könyvet. Tulajdonostársa a fideszes választmányi elnök Kövér László testvére, Kövér Szilárd. A cég székhelye azonos a Királyi Magyar Egyetemi Nyomda Rt.-ével, amelyet Kövér igazgatósági tagként, apósa pedig többségi tulajdonosként jegyez. A tankönyvüzletben is érdekelt Kövér Szilárd nem új motoros a könyvpiacon (HVG, 2002. február 9.), sokakat meglepett viszont, hogy az egykori Mol-elnök Csák János pár hónapja alapított cége kaparintotta meg a Helikon Kiadó Kft.-t (HVG, 2003. június 14.). A Helikonra sokak foga fájt, annál is inkább, mert az általa kiadott Márai Sándor-könyvek ígéretes biznisznek bizonyultak. Kolosi Tamás, a Líra & Lant Rt. többségi tulajdonos elnök-vezérigazgatója is szívesen látta volna a Helikont cégcsoportjának tagjai közt. Panaszra persze nincs oka, hiszen a Líra & Lant számos kiadó - a Magvető, az Athenaeum 2000, a Rózsavölgyi és Társa, a B+V Lap- és Könyvkiadó és a Corvina -, továbbá az internetes kereskedelemmel foglalkozó Fókusz Online többségi tulajdonosa. A Helikon után legközelebb - várhatóan egy hónapon belül - a Magyar Könyvklubnál lesz részleges gazdacsere; a kiadó tulajdonosa, a Budapesti Piac Rt. több külföldi kérővel is tárgyal. Emellett négy-öt kisebb kiadó tulajdonosáról tudni, hogy szívesen megválna cégétől. Nem túl lelkesek a könyvkiadók és a könyvterjesztők az év első öt hónapjában elért eredményektől, bár a legtöbben - mint Román Péterné, az Európa Kiadó Kft. általános igazgatója a HVG-nek megjegyezte - bíznak abban, hogy a karácsony előtti vásárlási láz kiegyenesíti majd a végleges eredményt. A Magyar Könyvklubnál január és március között a kiskereskedelemben még visszaesést is tapasztaltak a tavalyi évhez képest, az április „normális”, a május már megint rosszabb volt. Révai Gábor ügyvezető szerint ennek az az oka, hogy nincsenek olyan kiemelkedő, sokakat érdeklő kiadványok, amelyek megdobnák a piacot. A kiadói front kifulladását tapasztalja Kolosi is, ugyanakkor reméli, hogy Kertész Imre az ősszel boltokba kerülő és Gabriel García Márquez karácsony előtt megjelenő, új műve révén a 2002. évihez hasonlóan jó eredményekre számíthatnak. Rendkívül jó évet zártak ugyanis tavaly a könyvpiaci vállalkozások: az MKKE adatai szerint a fogyasztói áron számított forgalom az előző esztendeihez képest 17 százalékkal bővült, pedig már 2001-ben is 18 százalékos növekedést regisztráltak. A tavalyi összforgalomból több mint 49 milliárd forintra rúgott 140, az MKKE-nek adatot közlő cég forgalma, míg az importkönyveké valamivel 3 milliárd forint feletti, az adatot nem közlő, 1-2 kiadványt publikáló kis kiadók, továbbá a diszkont, félárú könyvek becsült forgalma 400 millió, illetve egymilliárd forint körüli volt. Folytatódott a könyvpiac koncentrációja: tizenhárom cég produkálta a forgalom csaknem 55, huszonöt csaknem a 70 százalékát. Ezzel egyidejűleg apadt - a 2001. évi 27,1 százalékról 22,6 százalékra - a külföldi tulajdonú kiadók piaci részesedése, amelyek bő 12 milliárd forintos forgalmi értékkel nominálisan is kevesebbet produkáltak az egy évvel korábbinál. Bombasikert könyvelhetett el 2002-ben a Líra & Lant: a cégcsoport konszolidált árbevétele 3,5 milliárd forint, adózás előtti eredménye 275 millió forint volt. Ezek az adatok 1 milliárd, illetve 225 millió forinttal haladták meg az egy évvel korábbit, és alighanem felülmúlták Kolosi legvérmesebb reményeit is, aki tavaly október végén - már Kertész Imre Nobel-díjának bejelentésén és néhány cégbevásárláson túl - még csak 3 milliárdos várható árbevételről és 100 milliós nyereségről számolt be (HVG, 2002. október 26.). „Csodálatos éve volt a Magvetőnek; Kertész Sorstalanságából 210 ezer, Esterházy Péter Javított kiadásából 50 ezer fogyott, és több tízezer kelt el Závada Pál Milotájából, illetve Rakovszky Zsuzsa A kígyó árnyéka című művéből, amely az Év könyve címet is megkapta” - sorolta a tavalyi eredmények összetevőit Kolosi, hozzátéve, hogy a forgalomnövekedés egy részét a bolti franchise-rendszer kibővítésének, az internetes vásárlás két és félszeresére bővülésének, 300 millió forintot pedig a Corvina tavaly megszerzett többségi tulajdonának köszönhetnek. Jó évet zárt - fogyasztói áron számított - másfél milliárd, illetve 5,8 milliárd forintos árbevételével az Európa Kiadó, illetve a Magyar Könyvklub is. Ennél is látványosabban tör előre a Matyi Dezső és családja tulajdonában lévő, 397 millió forintos törzstőkéjű, a piacon javarészt mese- és szakácskönyvekkel, albumokkal, regényekkel jelen lévő Pécsi Direkt Kft. A társaság csaknem 40 százalékkal, 5,2 milliárd forintra tornászta fel tavalyi árbevételét, de ennél is szembetűnőbb mérleg szerinti eredményének alakulása, amely - Lelkes Gyöngyi marketingvezető tájékoztatása szerint - 2002-ben 360 millió forint, az előző évinek a négyszerese volt. A cég terjeszkedése a plazalátogatók számára is szembetűnő lehet, a bevásárlóközpontokban ugyanis egyre gyakrabban botlik az ember a tekintélyes alapterületet elfoglaló Alexandra Könyváruházba (a kereskedelemben ezzel a márkanévvel van jelen a Pécsi Direkt). Huszonkét egységből álló kereskedelmi hálózatuk az idén további négy nem „plazással” bővül: augusztusig a fővárosi Bartók-házban, valamint Harkányban, Keszthelyen és Tatabányán nyitnak. Nemigen nyugtatják meg a tavalyi sikerek könyvszakma képviselőit: már hét éve változatlanul lobbiznak a könyvkiadást és -forgalmazást terhelő 12 százalékos kulcsú általános forgalmi adó (áfa) csökkentéséért. Arra hivatkozva, hogy az Európai Unió 15 tagállamában - Dánia kivételével - egyetlen olyan ország sincs, ahol a könyv áfája elérné a magyarországi szintet. Dániát is beszámítva 6,2 százalékos, nélküle pedig 4 százalékos az áfa átlagos mértéke, de a csatlakozni szándékozó kelet-közép-európai országokban is 0-8 százalék között mozog. A magas kulccsal ráadásul nem a kommersz kiadványokat sújtják az adószabályok - érvelnek az MKKE-nél -, Magyarországon ugyanis ezek forgalmi részesedése csak 20 százalék körüli, szemben a nyugat-európaival, ahol eléri az 50 százalékot is. Előnyös viszont, hogy nagyobb léptékű vállalkozásaikhoz - pályázat útján, minisztériumi és banki kontrollt követően - egyéves futamidejű, kamattámogatásos hitelt vehetnek fel a könyvszakmában működő vállalkozások. Az idén a Nemzeti Kulturális Örökség Minisztériuma 60 millió forintos kamattámogatási kerete révén 33 könyvpiaci szereplő összesen 1 milliárd forint összegű hitelhez jutott. Ugyanakkor az MKKE-nél szeretnék eltöröltetni az árbevétel egy százalékát kitevő kulturális járulékot, amely szerintük inkább sújtja, mint segíti a könyvszakmát, mivel a beszedett összegből más művészeti ágak is részesülnek. Az MKKE-nél keveslik a közkönyvtárak 1,3 milliárd forintot alig meghaladó éves könyvbeszerzési keretét is, amelynek felét külföldi kiadványok, folyóiratok vásárlására fordítják. Ha a hazai megjelenésű, az idén mintegy 10 ezer új könyvből 2 ezret gondosan kiválasztva, címenként ötszáz példányt vásárolhatnának a legfontosabb gyűjtőhelyek, évente 1 millió kötet juthatna el a könyvtárak olvasóihoz. Ez beszerzési áron 2,5-3 milliárd forintba, a Nemzeti Színház támogatásánál alig többe, az Állami Operaházénál jóval kevesebbe kerülne - érvelnek az MKKE-nél. MOLNÁR PATRÍCIA
__label__gazdaság 1.00001 __label__idegenforgalom 0.984585 __label__gazdasági@@előrejelzés 0.119213 __label__gdp 0.0159164 __label__szállodaipar 0.00129431 __label__konferenciaturizmus 0.000598409 __label__cégek 0.000580316 __label__pénzügy 0.000513336 __label__váltó 1e-05 __label__news@@international 1e-05 $$$ __label__gazdaság 1.00001 __label__idegenforgalom 0.912446 __label__geography__magyarország 0.562187 __label__gazdasági@@előrejelzés 0.348655 __label__pénzügy 0.00832578 __label__gdp 0.00281093 __label__organization__pricewaterhousecoopers 0.00121659 __label__organization__magyar@@turizmus@@rt. 0.00117951 __label__konferenciaturizmus 0.000893046 __label__útikönyvek 0.000529305 $$$ __label__gazdaság __label__idegenforgalom genre__cikk genre__keretes year__2011 $$$ Turisztikai mérleg $$$ Turisztikai mérleg Megfordult a korábbi évek trendje az idegenforgalomban: az üzleti utazások erőteljesebb növekedést mutatnak, mint a pihenést, kikapcsolódást jelentő magánjellegű kiruccanások – derül ki az Utazási és Turisztikai Világtanács (WTTC) adataiból. A 2008–2009-ben a válság miatt jelentősen visszaesett hivatalos kiküldetések száma már tavaly emelkedni kezdett. A londoni székhelyű világszervezet előrejelzése 6 százalékot is meghaladó bővülést ígér e téren, szemben a várhatóan 2012-ben is 5 százalék alatti növekedést felmutató turisztikai célú utazásokkal. Az idegenforgalom két ágazatának bevételei között ugyanakkor továbbra is jelentős a különbség: míg az idén a magáncélú turizmus közel 3 ezermilliárd dollárnyi bevételt hozhat, az üzleti jó, ha harmadennyit. A világgazdasági válság elhúzódása ellenére az idegenforgalom, úgy tűnik, túljutott a mélyponton, és ismét növekvő mértékben, a WTTC legújabb, novemberi előrejelzése alapján az idén 3,2, jövőre 3,3 százalékkal járulhat hozzá közvetlenül a világ összesített GDP-jéhez. A bizonytalanságot azért jelzi, hogy ez korrigált adat: az év elején a világszervezet még 4,5, illetve 5,1 százalékkal számolt. A hosszú távú becslések azonban továbbra is kedvezőek, a következő évtized távlatában évente átlagosan 4 százalékos emelkedéssel kecsegtetnek. A közvetlen hozzájárulás közel 1900 milliárd dollár, azaz a világ GDP-jének mintegy 3 százaléka, a más ágazatokat is érintő hatást is számba vevő 6 ezermilliárd dollárnyi bevétel viszont már megközelíti a 10 százalékos részesedést.
__label__pártpolitika 0.033096 __label__ombudsman 0.0169249 __label__országgyűlési@@képviselő 0.00807199 __label__önkormányzat 0.00447838 __label__érdekvédelem 0.00281093 __label__ügynökmúlt 0.00226185 __label__nyugdíj 0.00219272 __label__privatizáció 0.00206074 __label__társadalombiztosítási@@önkormányzat 0.00199777 __label__alkotmánybíróság 0.00187757 $$$ __label__geography__magyarország 1.00001 __label__organization__fkgp 0.217348 __label__organization__mszp 0.0420977 __label__organization__kdnp 0.0209742 __label__pártpolitika 0.0174525 __label__nyugdíj 0.0154346 __label__országgyűlési@@képviselő 0.0124417 __label__organization__magyar@@televízió 0.00807199 __label__ügynökmúlt 0.00758724 __label__kormánykoalíció 0.00713143 $$$ __label__helyhatósági@@választás geography__magyarország person__torgyán@@sándor organization__fkgp genre__portré author__lindner@@andrás author__horváth@@zoltán year__1996 $$$ Torgyán Sándor $$$ Torgyán Sándor kisgazda polgármester-jelölt Torgyán József önéletírásából is tudhatja már az ország, hogy a tisztviselő papa, az óvónő mama, na meg a négy gyerek a harmincas években jött fel Mátészalkáról Rákospalotára. „Az elemit döntően Újpesten jártam ki, és hadd dicsekedjek, végig kitűnő rendű voltam. Az egyetemen később népköztársasági ösztöndíjasként – ez havi 800 forint volt és kiemelkedően nagy összegnek számított – hajszál híján arany gyűrűvel avattak. Egy négyesem volt csupán” – teszi mindehhez hozzá immár saját sorsának alakulását, a kisgazda pártelnök váratlanul polgármester-jelöltté előléptetett 62 éves izotópdiagnoszta-belgyógyász öccse. A Torgyán fiúk fiatalabbika 1952-ben kerül az orvosi egyetemre, ami után a Vas utcai Balassa kórház belosztályán megkezdett, majd az újpesti kórházban a közelmúltig folytatott praxisát egy 1971-es kandidátusi minősítés és egy ugyanakkor abszolvált felsőfokú német nyelvvizsga színesíti. Ez idő tájt nem tudva tovább ellenállni a társadalmi pressziónak: belép az MSZMP-be, amivel ügyesen félrevezetve az országló hatalmat, „az orvos szakmában szokatlanul korán, nem egészen 39 évesen” az Újpesti Kórház belosztályának vezetője lesz. Egészen mostanáig, pár hete ugyanis – bár időközben orvosigazgatóvá is kinevezték – váratlanul nyugdíjba küldik. „A kórház élére, az általam ellátott orvosigazgatás fölé menedzser főigazgatót neveztek ki, aki súlyos botrányba keveredett. Jelentést tettem a miniszternél, a fővárosi önkormányzat főpolgármester-helyettesénél és tájékoztattam Újpest polgármesterét is” – tudjuk meg, mit sejt a gyors nyugdíjazás mögött. Meg tán még azt is, hogy 1989-ben pártot cserélve belép a kisgazdákhoz, ahol hét év megint csak mezei tagság után most bátyjával egyetértésben úgy határoz, hogy a nagypolitika rivaldafényébe áll. A kisgazda pártelnök öccse – egykoron maga is aktív muzsikus, zongorista – ma csupán szenvedélyes zenehallgató. „Cziffra György felvételeit gyűjtöm. Ezt az őstehetséget még fiatalon a Tó teraszon hallottam játszani” – tudatja, hogy a művész mely korszakához kötődik. „Emellett nagy kutyabarát vagyok.” Felesége gyermekorvos, „37 éves Sándor fiam szintén, miként menyem is.” A doktor a fivérétől nem messzire fekvő rózsadombi lakásból indul majd harcba, melynek fáradalmait kicsiny „még a 60-as években épült” balatonakarattyai nyaralójában pihenheti ki. – Önöknél inkább a soktestvéres és négy gyermekes szülők képviselik a kisgazda családideált, viszont pártelnök bátyjának és önnek is csak egy gyermeke van... – Erről nem szívesen beszélek. A lényeg: szerettünk volna több gyereket. Nézzenek körül, feleségem, fiam és a menyem is gyerekorvos... Remélem, egyszer ismét nagy lesz a Torgyán-família. – Semmi kétség. És elnézést, ha túl mélyen hatoltunk volna a magánszférába. Ami különösen méltatlan lenne az ön esetében, akinek politikai debütálása kapcsán bátyja, a pártelnök szélesre tárta a kapukat az egykori – bűntelen – kiskommunisták előtt. Ők most bizonyára imába foglalják az ön nevét... – Imáról ne beszéljünk, de tény, hogy sosem tagadtam meg a baloldali érzelmű barátaimat. – Reméljük ők sem fogják önt. Ha így lesz, számít az egykori MSZMP-sek szavazatára? – Hogyne. Számítok azokra, akik mindig a szociálisan hátrányosabb helyzetűek közé tartoztak. Ami a párttagságomat illeti, kérem, az egzisztencia akkor ezt igenis megkívánta. Aki ezt az alapelvet nem fogadja el, egyszerűen nem tudja, mi a magyar valóság. – Elfogadjuk, és tudjuk. Most már csak azt nem értjük, hogy hét év csendes kisgazda párttagság után honnan jött ez a polgármesterség-ötlet? – A palotai betegek hozták szóba, hogy nem indulnék-e? A pártban én vetettem föl a gondolatot. – Szóval nem is elnök-bátyja proponálta? – Ő akkoriban a helyi szervezet vezetőjének felfüggesztésével volt elfoglalva, akit a párt etikai bizottsága elmarasztalt egy földkiméréssel kapcsolatos ügyben. – S aki helyi jelölt is volt. Egyébként mennyire szoros az önök testvéri kapcsolata? – Akik ismernek bennünket, tudják, hogy egypetéjű ikrek nem tartoznak annyira össze, mint én és a bátyám. Mindig nagy volt köztünk a kohéziós erő. Egy szobában aludtunk, együtt jártunk moziba. Amikor megszólalunk, mások vagyunk, de ez csak a külső, legbelül azonosan gondolkodunk. – Bátyját ’56 után bírósági fogalmazónak kényszerítette a terror, ahonnan csak egy hamis – már elnézést – diliflepnivel menekülhetett ki. Segített ebben az ön szakértelme is? – Hogyne. Elmentem egy körzeti orvos barátomhoz, és megbeszéltük, az lenne a legbiztosabb, ha mint elmebeli egészségkárosodott kerülne nyilvántartásba. Barátom megírta a beutalót, én pedig elmentem a mentőkhöz és kértem, jöjjenek, mert baj van a testvéremmel – lehet, hogy kényszerzubbony is kell. Utána több hónapig benn tartották. – Még így hallgatva is, kiver a veríték. Ezek után nem hordta le a bátyja, amikor hallotta, hogy MSZMP-tag lett? – Sosem volt téma közöttünk. Hozzáteszem, a kisgazdapártban sem kellett magyarázkodnom. Annyit jegyeztek meg: „aki párttag volt, az az elején ne tülekedjen!” – Most lenne vége a szilenciumnak?! Egyébként ön, aki a kádárizmusban teljesítette a szakmai előmenetel politikai minimumfeltételeit, hogyhogy nem emelkedett nagyobb egyetemi-klinikai, minisztériumi magasságokba? – Én Újpesten is eléggé reflektorfényben voltam. Hadd legyek szerénytelen: az újpesti kórházat rólam és az I. belosztályról ismerték az egész országban. Akinek a nyakával, pajzsmirigyével gond volt, nyomban hozzám irányították. – Maradt közben ideje a politizálásra is? Összejárt ellenzéki politikusokkal? – Senkivel. Apolitikus család voltunk, csak a Magyarország című hetilapot olvasgattam, abban voltak külföldi cikk-fordítások. Azokból tájékozódtam a világ dolgairól. – Mai párttársaitól azt hallottuk, ön a kisgazdák csúcstartója, már ami a kopogtatócédula-gyűjtést illeti. Sőt, egy aláírásgyűjtő akcióban is. Elárulhatja, mi volt a fortély? – Hetvenes-nyolcvanas kis közösséget vezettem a kórházban, ahol persze tilos volt politizálni. De este – mindig a törvény adta lehetőségeken belül – kihasználhattam, hogy egyetlen nővérnek nagyon sok barátja, ismerőse van. Segített nekem egy paraszti származású kiváló főnővér is... – Fájlalhatja a kollektíva elvesztését. Ezen túl okozott gondokat a kényszernyugdíjazás? – Harmincezer forint alatti orvosi nyugdíjjal nem tartható fenn az az életvitel, amit egy vezető orvostól a társadalom elvár. Erről pirulás nélkül nem tudok beszélni. Hagyjuk is. – Utánanézett már mekkora lenne a polgármesteri fizetés? – Nem. Nyilván több, mint a nyugdíj. – De ha most nyer, nyitva állhat az út – akár a párt második legmagasabb pozíciójáig... – A párthierachia eszembe sem jut. Nem óhajtok vezető szerepet magamnak. Mint szakértő részt veszek a párt egészségügyi programjának kimunkálásában. De többre nem vágyom. – El sem tudja képzelni, hogy szükség lesz önre, vagy egyszer csak megjön az étvágya? – Aki a szőke nőket szereti, ritkán szokott beleszeretni a feketékbe. Így van ez az életben. – Ez igazi torgyáni riposzt – úgyhogy máris kapituláltunk. Akkor inkább a realitásokról. A pakliban a vesztés is benne van. Ha kikap, nem romolhat meg a testvéri viszony? – Ha ismernének bennünket, ezt a kérdést föl sem tették volna. Ez még akkor is igaz, ha indításommal a kisgazdapárt s annak elnöke vállalta a kockázatot, és nem én. LINDNER ANDRÁS, HORVÁTH ZOLTÁN
__label__történelem 0.980291 __label__állami@@ingatlan 0.132974 __label__régészet 0.0600966 __label__szobrászat 0.0460439 __label__köztéri@@alkotás 0.0460439 __label__műemlék 0.0293222 __label__befektetés 0.0113418 __label__börtön 0.00858749 __label__vízi@@energia 0.00858749 __label__cementgyártás 0.00758724 $$$ __label__geography__magyarország 1.00001 __label__történelem 0.984585 __label__állami@@ingatlan 0.0550153 __label__természetvédelem 0.0550153 __label__műemlék 0.0302246 __label__régészet 0.0251888 __label__szobrászat 0.0197291 __label__városépítészet 0.0185566 __label__pártvagyon 0.0145136 __label__geography__bács-kiskun@@megye 0.0136468 $$$ __label__történelem __label__vízügy geography__magyarország genre__olvasói@@levél author__juhos@@lászló year__2004 $$$ Lépcsőfordulók $$$ Lépcsőfordulók Az ötvenéves tiszalöki vízlépcsőről írt cikkük (HVG, 2004. május 29.) említést tesz L. A. Eliaváról, a Tbiliszi Állami Vízerőmű-tervező Intézet igazgatójáról. Az igazgató annak okán jött 1951-ben Magyarországra, hogy a tiszalöki építkezés párttitkárának feljelentése tárgyában „igazságot szolgáltasson”. Az történt ugyanis, hogy a vízlépcső alapozásához a helyszíni építéseket is irányító Mosonyi Emil - Vas Zoltán jóváhagyásával - Nyugat-Németországból rendelt vasszálfa gerendákat. A gerendákat annak rendje és módja szerint felhasználták az alapozáshoz, azaz mélyen beverték a földbe. A párttitkár a gerendák földbe verése miatt feljelentést tett az ÁVH-nál. Szerinte a gerendákból rengeteg új házat lehetett volna építeni a föld felszínén. A feljelentés hallatán Mosonyi kétségbeesetten fordult Vas Zoltánhoz, arra hivatkozva, hogy a gerendák megrendelését aláírásával maga is jóváhagyta. Vas válasza a következő volt: Kedves „Mérnököm”, a feljelentéssel szemben nincs módomban önt tisztázni, mivel a feljelentés Gerő elvtárs címére érkezett. Döntsön a feljelentés ügyében szovjet szakértő, határozott végül Gerő. Így került Eliava Magyarországra, Tiszalökre, az építkezés helyszínére. Eliava tanulmányozta a tiszalöki terveket, nagyon jól érezte magát hazánkban, jól beszélt franciául és angolul is. Mindenfajta programot szerveztek számára a tudományos élet képviselői, hogy kedvében járjanak, meg azért is, mert sehogy sem akarta befejezni a tervek tanulmányozását. Végül mégiscsak sor került a végső tárgyalásra, amelyen a legfőbb szakértő és bírói szerepet Eliava látta el. Vele szemben egy hosszú asztal másik oldalán a vádlottak padján Mosonyi ült. Mosonyi háromnapi hideg élelemmel teli zsákkal érkezett a tárgyalásra, biztos volt benne, a tárgyalóteremből a börtönbe visz az útja. Az ajtóban két ÁVH-s várakozott, bilinccsel a kezében. A tárgyaláson Eliava hosszan beszélt a lépcsők előnyéről, végül kijelentette: a tiszalöki vízlépcső tervei megfelelnek a legmagasabb szovjet tervezési irányelveknek. A tárgyalóteremben nyílt taps tört ki. Mosonyi, az építkezés vezetője börtön helyett megkapta a Vörös Csillag érdemrendet. JUHOS LÁSZLÓ A REÁLIS ZÖLDEK KLUB ELNÖKE (BUDAPEST)
__label__belpolitika 1.00001 __label__pártrangsor 1.00001 __label__társadalom 1e-05 __label__kultúra 1e-05 __label__pénzügy 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__pártrangsor 1.00001 __label__belpolitika 1.00001 __label__geography__magyarország 1.00001 __label__organization__medián@@kft. 1.00001 __label__geography__európai@@unió 1e-05 __label__külpolitika 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 __label__person__kassai@@viktor 1e-05 $$$ __label__belpolitika __label__pártrangsor geography__magyarország organization__medián@@kft. genre__grafikon genre__közvélemény-kutatás year__2010 $$$ A pártok támogatottsága különböző viszonyítási alapokon $$$ A pártok támogatottsága különböző viszonyítási alapokon, 2010. szeptember 10380121.pdf
__label__privatizáció 0.377551 __label__bank 0.217348 __label__állami@@vagyon 0.0656148 __label__pénzügy 0.00240673 __label__hitelkonszolidáció 0.00233316 __label__történelem 1e-05 __label__társadalom 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 1.00001 __label__organization__ápv@@rt. 0.999579 __label__organization__postabank@@rt. 0.996527 __label__privatizáció 0.979046 __label__állami@@vagyon 0.737168 __label__organization__pénzintézeti@@központ 0.0474359 __label__organization__antenna@@hungária@@rt. 0.0174525 __label__organization__reorg-apport@@rt. 0.016413 __label__organization__földhitel-@@és@@jelzálogbank@@rt. 0.0109969 __label__organization__postabank@@értékpapír@@rt. 0.0100236 $$$ __label__bank __label__részvény geography__magyarország organization__postabank@@rt. organization__ápv@@rt. genre__hír year__1997 $$$ Az ÁPV Rt. a Postabankban? $$$ Az ÁPV Rt. a Postabankban? Az állam által az idén több ízben megsegített Postabank és Takarékpénztár Rt. elnök-vezérigazgatója, Princz Gábor ajánlatot tett az Állami Privatizációs és Vagyonkezelő (ÁPV) Rt. igazgatóságának. A részletekről a HVG megtudta, hogy a javaslat szerint az ÁPV Rt. még az év vége előtt piaci áron annyi Postabank-részvényt vásárolhatna, hogy tulajdonosi részesedése 10–15 százalékos legyen, ami névértéken 2,3–3,5 milliárd forint. A vásárlást az Állami Pénz- és Tőkepiaci Felügyeletnek és a pénzügyminiszternek is jóvá kellene hagynia. A februári Postabank-botrány után hozott kormányhatározat szerint az ÁPV Rt. maximum 2,9 milliárd forint erejéig és tőkeemeléssel lehetne tulajdonostárs a Postabankban, ám a privatizációs szervezet szerint ezt a korlátot túl lehet lépni, mivel a nyáron 11 milliárd forintosra tervezett „postabanki ingatlanokért ÁPV Rt. részvényeket” csereakció csak 12 milliárd forintosra sikerült. Tőkét egyébként az állam ebben a konstrukcióban nem is emelhetne a Postabankban, mert az új részvényekért a hitelintézeti törvény szerint készpénzzel kell fizetni. Az ÁPV Rt. – információnk szerint – nem készpénzzel, hanem a tőzsdén és a tőzsdén kívüli piacon forgó, ám nem a legkurrensebb részvényekkel fizetne a banknak. Az állami tulajdonlásra állítólag azért volna szükség, mert így az ÁPV Rt. vezényletével folyna a Postabank új, stratégiai befektetőjének felkutatása, miután a bankvezetésnek eddig ez nem sikerült. Az ÁPV Rt.-nél úgy vélik, a postabanki részvényeket árfolyamnyereséggel tudnák eladni.
__label__állami@@költségvetés 0.899131 __label__belpolitika 0.812877 __label__pénzügy 0.294225 __label__kormánykoalíció 0.0293222 __label__költségvetési@@hiány 0.0222962 __label__kormányalakítás 0.0106625 __label__kormányátalakítás 0.00971848 __label__integráció 0.0062999 __label__kormányprogram 0.0047652 __label__kormány 0.0047652 $$$ __label__geography__ausztria 1.00001 __label__belpolitika 0.831153 __label__állami@@költségvetés 0.129413 __label__pénzügy 0.119213 __label__kormánykoalíció 0.0321107 __label__kormányalakítás 0.0236995 __label__organization__spö 0.0128312 __label__kormány 0.0100236 __label__person__vranitzky 0.00713143 __label__kormányprogram 0.00713143 $$$ __label__gazdaság __label__állami@@költségvetés __label__kormány geography__ausztria genre__cikk author__földvári@@zsuzsa year__1999 $$$ Osztrák költségvetési szigor, A fűnyíróelv alapján $$$ Osztrák költségvetési szigor A fűnyíróelv alapján Húszszázalékos kiadáscsökkentést rendelt el a minisztériumok költségvetésében az osztrák pénzügyminiszter, aki ezzel közvetve elérte, hogy a választások óta ellenzékbe vonult Néppárt feladja ellenállását, és kormányalakítási tárgyalásokba fogjon a szociáldemokratákkal. Malacperselyeket ábrázoló nyakkendőt öltött az immár két hónapja ideiglenes osztrák kormány múlt heti ülésére Rudolf Edlinger pénzügyminiszter. Kollégái arcáról lehervadt a mosoly, amikor kiderült, hogy egyáltalán nem tréfál: drasztikus takarékosságot rendelt el. Mintegy 20 milliárd schilling megtakarítást vár 2000-ben a minisztériumoktól, s az egyéb magas állami intézményektől, mint például a köztársasági elnöki hivatal, a számvevőszék, a parlament. Hirtelen rendeletét a miniszter az Európai Unióra (EU) hivatkozva adta ki. Edlinger ugyanis a kormányülés előtti napon vett részt az EU pénzügyminisztereinek a tanácskozásán, ahol kőkemény figyelmeztetést kapott. Az európai szakértők kiszámolták: az osztrák költségvetés hiánya a hazai össztermék (GDP) idei 2 százalékáról jövőre 2,6 százalékára fog felduzzadni. Csakhogy Ausztriának a maastrichti kritériumoknak megfelelően 2000-re 1,7 százalékra kellene lenyomnia a deficitet, ráadásul az EU hét tagállamában jövőre már nemhogy apad a hiány, de többletet mutat majd a költségvetés. „Nincs kormány, nincs költségvetés - mondotta a parlamenti ülésen leplezetlen kötekedési vággyal a pénzügyminiszter -, a jövő évi büdzsét az idei kiadások alapján kell kalkulálnunk, azaz havi bontásban, az idei összeg 1/12-ed részét osztjuk el. Megtakarítani azokból a tételekből lehet - tette hozzá -, amelyekből nem törvényi szabályozás, hanem központi elosztás alapján gazdálkodnak a minisztériumok.” Ezek a tételek (ide tartoznak a különböző minisztériumi támogatások, az intézmények működési költségei, a beruházások) együttesen 100 milliárd schillinget tesznek ki, az EU-igények teljesítéséhez viszont legalább 20 milliárdot meg kell takarítani. A miniszter az „ex lex” állapotra tekintettel minden egyes tárcától 20 százalékos megtakarítást követel. A nadrágszíj-összehúzás nominálisan a közlekedési és tudományügyi minisztériumot érinti a legsúlyosabban, 5 milliárd schillinget vesznek el onnan. Így aztán jövőre kevesebb pénz jut vasútfejlesztésre, a kutatóintézeteknek „pénzes” megrendelések után kell nézniük, leállítják a párhuzamos kutatásokat, a kisebb egyetemi szakokat pedig egységes egyetemi ernyő alá terelik. Sokat veszít a - többek között a középületek fenntartásáért felelős - gazdasági minisztérium is, szám szerint 3,2 milliárd schillinget. Igaz, Hannes Farnleitner miniszternek már nem fáj a feje, nemrég bejelentette, januártól nyugdíjba vonul. A nemzetvédelmi tárca 1,7 milliárddal lesz szegényebb, s feltehetően kaszárnyák eladására kényszerül. Ugyanennyivel rövidül meg az agrártárca, ott minden bizonnyal a generózus mezőgazdasági támogatásokat faragják le. Csaknem másfél milliárddal kap kevesebbet az oktatásügy, aminek várhatóan a pedagógusok isszák meg a levét. A szociális minisztérium elvesző 1,3 milliárdját elsősorban a házi ápolásban részesülők érzik majd meg, a belügytől levett 1,2 milliárdnak pedig azok a határsértők örülhetnek leginkább, akikkel szemben gyengül majd a csendőrségi határvédelem. Több mint félmilliárd schillinggel lesz szegényebb a külügy, amit Wolfgang Schüssel külügyminiszter egyszerűen felháborítónak tart, szerinte fontos nemzetközi rendezvények fénye fog emiatt megkopni. A szociáldemokratákkal 13 éven át koalíciót alkotó Néppárt (ÖVP) vezetője szerint a „fűnyíró”-módszer komolytalan eljárás a költségvetés megrendszabályozására. Schüssel azt sem érti, az októberi választásokat megelőzően a pénzügyminiszter egy szóval sem említette, hogy a kiadások túlszaladnak. Azaz - jegyezte meg - vagy nem ura feladatának, vagy tudatosan becsapta a választókat. A politikában tapasztalt rókának számító Schüssel azonban tisztában van azzal, hogy Edlingernek kétszeresen is kapóra jött a brüsszeli bírálat. Egyrészt a szeptemberi választás utáni hatalmi vákuumban úgy tud rendeleti úton - minisztertársai jóváhagyását sem kikérve - keresztülhajtani intézkedéseket, hogy nem kell például a szakszervezetek ellenkezésével foglalkoznia, másrészt sarokba szorítja a választások után önként ellenzékbe vonult ÖVP-t. Amíg ugyanis nincs kormány, amely új költségvetést terjeszthetne a parlament elé, a minisztériumoknak nyögniük kell a rendeletekkel hozott megszorító intézkedéseket. A 20 milliárd schillinggel Edlingernek úgy tűnik, sikerült is kicsalogatnia az ÖVP-t az ellenzékből. Schüssel egy vasárnap délelőtti tévéinterjúban bejelentette: miután pártja az egyetlen, amellyel mindkét kormányképes parlamenti párt hajlandó tárgyalni, nem hagyják ki a tárgyalások lehetőségét. A pártelnök szavait úgy kell értelmezni, az ÖVP végre hajlandó tanácskozni a szociáldemokratákkal a kormányalakításról. Viktor Klima, a szociáldemokraták (SPÖ) frontembere, megbízott kancellár hétfőn délelőtt Thomas Klestil köztársasági elnöknek tartott beszámolót a hét hete folyó puhatolózó tárgyalásairól. Klestil megerősítette, hogy a legnagyobb parlamenti párt vezetőjeként december 9-én őt bízza meg kormányalakítással. Az ÖVP nem csupán a költségvetési zsarolás okán hagyott fel a kormányépítés opponálásával, rendkívüli nyomást gyakorolt rá az államfő is, aki köztudottan a nagykoalíció folytatásának a híve. Klestil, mint mondják, nem óhajt szállodája előtt állandóan tüntetőket látni leendő külföldi útjain, márpedig erre számíthat, ha a szélsőjobboldali Szabadságpárt (FPÖ) bekerül a hatalomba. Elnökségét szeretné az EU keleti bővítésével halhatatlanná tenni, ebbéli erőfeszítéseit pedig a szabadságpártiak nagyon megnehezítenék. Schüssel azonban még nem mondott igent a vörös-fekete koalícióra, csupán arra, hogy odaül a tárgyalóasztalhoz. A vasárnapi interjúban sokkal több kritikával illette a szociáldemokratákkal folytatott puhatolózó tárgyalásokat, mint az FPÖ-s megbeszéléseket. Mind ő, mind Jörg Haider FPÖ-vezér azon örvendeztek, hogy a megvitatott témák több mint 90 százalékában egyetértésre jutottak. Ezen az alapon véli úgy az SPÖ alelnöke, az osztrák parlamentet irányító Heinz Fischer, hogy Schüssel változatlanul ragaszkodik háromlépcsős tervéhez: először ellenzéki pozíció, aztán kudarcba fulladó tárgyalások az SPÖ-vel, majd a fiaskó miatt széttárt karokkal összeborulás az FPÖ-vel. Ehhez persze az is szükségeltetik, hogy az ÖVP-elnököt válasszák meg kancellárrá. Haider az osztrák APA hírügynökség útján hétfőn tudatta, egyelőre nem kíván hatalmi alkudozásokba bocsátkozni Schüssellel, megvárja, hogy az egykori koalíciós pár tagjai mire jutnak egymással. Klima viszont máris jelezte: ha Schüssellel nem boldogul, akkor pártja vállalja a kisebbségi kormányzást. Ha más nem, a költségvetés helyzete mindenképpen stabil, határozott többséggel rendelkező kormányt igényel. Ráadásul olyat, amely felhagy az eddigi halogató taktikával, s végre strukturálisan enyhít a hiányon. A bécsi IHS gazdaságkutató intézet vezetője, Bernhard Felderer szerint eleddig nem esett őszinte szó a költségvetési problémákról, pedig a büdzsén támadt lyuk középtávon sokkal nagyobb annál, hogysem 20 milliárddal be lehetne foltozni. A valóság inkább az 50 milliárdhoz közelít, ekkora tételt például a „túlnépesedett” köztisztviselőkön lehetne megspórolni. Az OECD kimutatta, hogy Ausztria kizárólag az euró bevezetése előtt csökkentette lényegesen eladósodását, akkor, amikor különösen szem előtt volt. 1998-ban azonban a szanálási folyamat megakadt, az idei választási évben adócsökkentést, „gyedet” ígértek a pártok a szavazóknak. Edlingert pedig dühösen elmarasztalták az SPÖ-ben, amikor azt tanácsolta a lakosságnak, hogy a választások előtt ne higgyen a politikusoknak. FÖLDVÁRI ZSUZSA (Bécs)
__label__belpolitika 0.999507 __label__politika 0.863402 __label__zavargások 0.217348 __label__polgárháború 0.100889 __label__demonstráció 0.0550153 __label__iszlám 0.0185566 __label__gazdasági@@szankciók 0.00858749 __label__államcsíny 0.00832578 __label__gazdasági@@válság 0.00592107 __label__merénylet 0.00318268 $$$ __label__belpolitika 1.00001 __label__geography__arab@@országok 0.835494 __label__politika 0.822199 __label__geography__tunézia 0.577505 __label__zavargások 0.52343 __label__geography__egyiptom 0.52343 __label__geography__líbia 0.287778 __label__polgárháború 0.164526 __label__iszlám 0.0827073 __label__geography__algéria 0.0695518 $$$ __label__demonstráció __label__éhínség __label__gazdasági@@válság __label__politika geography__afrika geography__arab@@országok geography__tunézia genre__cikk author__keresztes@@imre year__2011 $$$ A tunéziai válság és az arab világ, Lökéshullámok $$$ A tunéziai válság és az arab világ Lökéshullámok Anarchia, polgárháború, forradalom – egyelőre nem tudni, melyik zajlik Tunéziában. Az elnök bukása pánikot keltett az arab világ uralkodó köreiben. Kevesen hitték volna, hogy egy elkeseredett tunéziai utcai árus öngyilkossága a 23 éve hatalmon lévő, diktatórikusan uralkodó Zine al-Abidin Ben Ali elnök bukásához vezet. A 74 éves államfő utolsó erőfeszítésként a múlt héten még megígérte, hogy a 2014-es elnökválasztáson már nem indul, de a munkanélküliség és az áremelkedés miatt tüntetőknek (HVG, 2011. január 15.), a boltokat kifosztóknak, a barikádokat emelőknek ez már kevés volt. Elszabadultak az indulatok, száguldó autókból vaktában lövöldöztek, háztetőkről az utcákra tüzeltek. Ben Ali végül a múlt hétvégén családjával együtt elmenekült az országból. Pedig a diktátor biztonsági szolgálata nem adta fel, fegyveres harcba keveredett a hadsereggel is az elnöki palotánál. Ben Ali hatalmának végét állítólag az okozta, hogy a hadsereg főparancsnoka, Rasid Ammar nem volt hajlandó a tömegbe lövetni. Sőt a fegyveres erők az ország új vezetői mellé álltak, a katonák letartóztatták Ben Ali biztonsági főnökét és egyik unokaöccsét. A térségben viszonylag kicsi, de a hatalomba kevésbé beágyazott és főként mentési akciókban gyakorlott hadsereg támogatása lehet az egyik pillére Mohamed Gannusi miniszterelnök átmeneti kormányának. A tüntetések azonban a hét elején is folytatódtak, mivel a kormányban maradtak a régi rendszer miniszterei. A parlamenti elnökből ideiglenes államfőként felesküdött Fuad Mebazza 60 napon belül elnökválasztást ígért. Csakhogy az eddig megtűrt ellenzék gyenge és széttöredezett. És hiába jelentette be az Újjászületés iszlamista mozgalom 22 éve száműzetésben lévő vezére, Rasid Gannusi (aki csak névrokona a kormányfőnek), hogy a napokban hazatér Londonból, az ő támogatottsága még nem ismert. Tunéziában erősek a világi hagyományok, az iszlamista vezetők kevésbé befolyásosak, mint algériai vagy egyiptomi társaik. A tüntetők inkább a szegénység ellen tiltakoznak, kevésbé kérik számon a szabadságjogokat. Kikelnek a korrupció ellen, és általános nézet, hogy Ben Ali klánjának vagyona közpénzekből származik. Az úgynevezett jázminos forradalomnak – véli Murad Tejeb tunéziai elemző – egyelőre semmi köze a politikához, és ideológiája sincs. Az arab világ mégis megrettent. A televíziós hírcsatornák képei zsarnokot és plebejust egyaránt rádöbbentettek, hogy a hadseregek által támogatott rezsimek korántsem védettek a nép haragjával szemben. Marokkótól Egyiptomon át Jordániáig tüntetők ünnepelték a tunéziai elnök bukását. Ben Ali hatalma spontánul és sokkoló gyorsasággal omlott össze, a legutóbbi arab felkelések pedig – például Dzsaafar Nimeri szudáni elnök 1985-ös vagy az iraki hasemita monarchia 1958-as megdöntése esetén – puccsba torkolltak. A legnépesebb arab ország, a 79 milliós Egyiptom kormánya vasárnap bejelentette, hogy az idén a tervezettnek a dupláját, akár közel 2 milliárd dollárnak megfelelő összeget is költ élelmiszer-támogatásra. A világ legnagyobb gabonaimportőrének számító Nílus-menti országban 63 millióan részesülnek állami apanázsban, amely a búzára, a rizsre, a cukorra és a főzőolajra terjed ki. Tavaly az élelmiszerárak 17 százalékkal nőttek, de elemzők szerint a világméretű drágulás miatt az infláció elérheti a 2008-as 23 százalékos rekordot is. Szíriában ugyancsak vasárnap 72 százalékkal emelték a fűtőolaj támogatását, ami családonként havi 33 dollárnak felel meg, és éves szinten 326 millió dollárba kerül az államnak. A kormány három éve csökkentette a fűtőolaj támogatását, mire a Golán-fennsíkkal határos területeken az emberek elkezdték illegálisan kivágni a fákat, hogy tüzelőhöz jussanak. A megszorítások tavaly a műtrágya ártámogatásának lefaragásával folytatódtak. A 20 milliós Szíriában a munkanélküliség becslések szerint 25 százalékos. Jordániában 225 millió dolláros csomagot jelentettek be a legutóbbi adóemelések és megszorító intézkedések ellensúlyozására. Az olajkinccsel bíró országok – így Algéria, Líbia és az Öböl-menti monarchiák – könnyebben elejét veszik a tiltakozó megmozdulásoknak, mert a magas olajárakból származó bevételekből ki tudják fizetni a támogatások árát. Moammer Kadhafi líbiai vezető például a tüntetőket ostorozta, és Ben Alit védte. Szaúd-Arábiát nem zavarta, hogy despotát fogadott be: a tunéziai exállamfő és családja az egyik dzsiddai palotában talált menedéket. Pedig a tunéziai események tanulságul szolgálhatnak az arab vezetőknek. A nép új fegyvereként emlegetett internetes közösségi oldalakat képtelenek ellenőrizni. A 82 éves Hoszni Mubarak egyiptomi elnököt a Facebookon tömegesen arra szólították fel, hogy csomagoljon. Egy másik oldalnak azt a címet adták: Minden elnöknek egy repülőt! A tuniszi amerikai nagykövetségről Washingtonba küldött, a WikiLeaks által nyilvánosságra hozott üzenetek olajat öntöttek a tűzre. Nemcsak az elégedetlenségről adtak hírt, de Ben Ali családjának pazarló életéről is. Az amerikai nagykövet például beszámolt az elnök veje által adott egyik vacsoráról: a tengerparti villában római kori oszlopok, freskók és szökőkutak között elköltött étkezéshez a francia Riviéráról hozatták a joghurtot és a jégkrémet, és ketrecben tartott, naponta négy csirkét elfogyasztó oroszlánnal is büszkélkedett a vendéglátó. A jelentéseket tavaly decemberben felrakták a TuniLeaks című oldalra, a Foreign Policy tekintélyes amerikai szaklap pedig Ben Ali bukását máris az első WikiLeaks-forradalomnak nevezte. A WikiLeaks-táviratokból kiderült az is, hogy a diplomaták elégedettek voltak Ben Ali terrorizmusellenes együttműködésével és az évtizedes stabilitással. A demokráciát hirdető mozgalmak és aktivisták régóta bírálják a Nyugatot, hogy az al-Káidával szembeni harcban nyújtott segítségért cserébe elnézik a despoták uralkodását és túlkapásait. Ben Ali ráadásul ügyesen játszotta ki a terrorizmus kártyáját – Tunéziát nem fenyegette semmilyen szélsőséges szervezet. Tunisz dominóhatása egyelőre kérdéses. A szír vagy a jordán hadsereg valószínűleg sokkal inkább hajlandó elfojtani egy lázadást, mint a tunéziai. Líbiában Kadhafi széles körű törzsi szövetségeket épített ki, a lakosság a hatalmas területen szétszórtan él. Kairó pedig mestere a „húzd meg, ereszd meg” politikának. Ám az arab világot jellemző gondok – a szegénység, a magas infláció és munkanélküliség, a túlnépesedés, az elnyomás – ettől még nem oldódnak meg. Amr Músza, az Arab Liga főtitkára, volt egyiptomi külügyminiszter szerint a tunéziai eseményeknek történelmi jelentőségük van: egy kor végét és egy másik elejét alakítják. KERESZTES IMRE
__label__cégek 0.960371 __label__gazdaság 0.52343 __label__felszámolás 0.307368 __label__csőd 0.281416 __label__gazdasági@@válság 0.0518555 __label__csődjog 0.0145136 __label__adósság 0.00574025 __label__kisvállalkozás 0.00447838 __label__magánszektor 0.00272499 __label__cégjog 0.00240673 $$$ __label__geography__magyarország 1.00001 __label__cégek 0.99918 __label__felszámolás 0.72488 __label__gazdaság 0.538993 __label__gazdasági@@válság 0.281416 __label__csőd 0.206904 __label__kisvállalkozás 0.028446 __label__adósság 0.0222962 __label__cégjog 0.019134 __label__magánszektor 0.0179962 $$$ __label__cégek __label__cégjog __label__csőd __label__felszámolás geography__magyarország genre__cikk genre__keretes year__2011 $$$ Fizetésképtelenségi rekord $$$ Fizetésképtelenségi rekord Paradox módon épp a könnyű cégalapítás lehet az egyik oka annak, hogy a vállalkozások fizetésképtelenségi helyzete az idén lényegesen rosszabb a vártnál – állapították meg legfrissebb elemzésükben a Coface Hungary cégminősítő társaság szakértői. Szerintük ugyanis sokan akár egyetlen üzleti partnerre alapozva is elindítanak egy vállalkozást, és ilyenkor jó eséllyel meg is buknak. Szeptember végére a cégek 5,8 százalékát érte el valamilyen fizetésképtelenséggel kapcsolatos eljárás, csődeljárás, felszámolás vagy végelszámolás, miközben egy évvel ezelőtt – amit akkor a mélypontnak hittek – 4,5 százalékos volt ez az arány. Vagyis a válság, legalábbis a cégek életképessége szempontjából, még mélyül. E megugrás főképpen a kényszer-végelszámolási dömpingnek köszönhető: a cégbíróság, zömmel az adóhatóság jelzésére, kényszer-végelszámolást indít olyan cégekkel szemben, amelyek nem fizetnek adót, nem adnak le mérleget, nincs valós székhelyük, és a tulajdonosaik sem érhetők el. Kilenc hónap alatt elenyészően kevés, még a tavalyinál is alacsonyabb, 76 volt a csődeljárások száma, pedig ez lehetne a megfelelő eszköz a bajba került, de még értékes cégek megmentésére. Változatlanul tíz százaléknál gyorsabb ütemben nőtt viszont a felszámolások száma, amelyekből háromnegyed év alatt 14 730 indult (2010 első kilenc havában majdnem kétezerrel kevesebb volt). A leggyakrabban a kereskedőcégek – különösen a textillel és az élelmiszerrel üzletelők – dőlnek be, minden ötödik eljárás velük szemben indul, fele-fele arányban a kis- és a nagykereskedőket érintve. A ranglista második helyezettje az építőipar, az összes eljárás szintén csaknem húsz százalékával, aminek fő oka az állami megrendelések, a vállalati fejlesztések és a lakásépítések elhalasztása. Az ágazatban dolgozó összes cég számához képest a turizmusban ment tönkre a legtöbb vállalkozás az első háromnegyed évben: majdnem 9 százalék, aminek a szektor devizaadóssága is okozója. A legkevesebb pedig az ingatlangazdálkodásban, nem egészen 3 százalék. Szám szerint a legtöbb fizetésképtelenségi eljárást Budapesten kezdeményezték, de ez nem is meglepő, hiszen az összes cég 40 százalékát itt jegyzik be. Arányaiban a legtöbb krach Nógrád, Jász-Nagykun-Szolnok és Borsod-Abaúj-Zemplén megyében ütött be az idén, míg a legkevesebb Pest megyében. A magyar vállalkozásokra jellemző az újjászületési képesség is: amennyivel több a fizetésképtelenségi eljárások száma, nagyjából annyival szaporodnak az új cégek is. A Coface elemzői ugyanakkor pesszimisták, a kormány által tervezett adóemelések, valamint a forint gyengélkedése miatt szerintük jövőre még több cég dől be, vagy próbál a fekete-, illetve a szürkegazdaságban boldogulni. Túlélési stratégiával nem szolgálnak a szakértők. Annyit tanácsolnak a vállalkozásoknak, hogy legfeljebb 30–45 napos fizetési késedelmet engedjenek partnereiknek az egyes ágazatokban jellemző 60–90 nap helyett, s ha azok nem tartják a határidőt, a mostaninál nagyobb szigorral lépjenek fel velük szemben. Ezzel persze újabb lökést adhatnak a fizetésképtelenségi eljárásoknak.
__label__belpolitika 1.00001 __label__külpolitika 0.0446909 __label__demonstráció 0.0267693 __label__kormány 0.019134 __label__kormányválság 0.0136468 __label__politika 0.00832578 __label__államszervezet 0.0021257 __label__kormánykoalíció 0.00160785 __label__zavargások 0.00142036 __label__kormányátalakítás 0.00137703 $$$ __label__belpolitika 1.00001 __label__geography__ukrajna 0.997378 __label__kormány 0.063725 __label__kormányválság 0.0275953 __label__person__julia 0.0216253 __label__külpolitika 0.00858749 __label__person__petro 0.00592107 __label__person__porosenko 0.00592107 __label__kormányalakítás 0.00556492 __label__fegyveres@@konfliktus 0.00539494 $$$ __label__belpolitika __label__demonstráció __label__kormányválság geography__ukrajna person__jacenyuk person__arszenyij person__porosenko person__petro genre__cikk author__németh@@andrás year__2016 $$$ Kijevi politikai tragikomédia, A kétszázalékos ember $$$ Kijevi politikai tragikomédia A kétszázalékos ember A kijevi politikai elit élő tévéadásban bizonyította be, hogy képtelen hatékonyan irányítani a súlyos gazdasági és politikai válságban lévő országot. Újra állnak a sátrak Kijev főterén, a Majdanon. Pontosan két évvel az után, hogy több mint ötven tüntető és rendőr halt meg a Viktor Janukovics akkori államfő távozását követelő tömeg és a rendfenntartók közötti harcokban, most a Forradalmi Jobboldali Erők (FJE) nevű nacionalista szervezet szállta meg a már sokat megért teret. A hangos és agresszív forradalmárok célja, hogy a kelet-ukrajnai után „második frontot” nyissanak a hivatalban lévő kormány ellen. Petro Porosenko államfő lemondását, az Arszenyij Jacenyuk vezette kormány feloszlatását, a rendkívüli állapot bevezetését és a kelet-ukrajnai szakadárokkal kötött – az utóbbi hetekben számtalanszor megsértett – tavalyi minszki tűzszüneti megállapodás felmondását követelik. „A forradalom nem fejeződött be, a kormány gondolkodás nélkül kiárusítja ugyanis a nemzet érdekeit. Meggyőződésünk, hogy titkos alkut kötöttek Vlagyimir Putyin orosz elnökkel az ukrán hazafiak legyilkolásáról” – magyarázta újságíróknak Igor Gromov, a szervezet szóvivője. A jelek szerint a nacionalisták a lehető legnagyobb zajt akarják csapni. A sátrak felállítása mellett elfoglalták a tér közelében lévő egyik szállodát, s oda költöztették be főhadiszállásukat. A kormánypárti médiumok utánanéztek az FJE hangadóinak: néhány nap alatt kiderítették, hogy a csoport vezetőinek egy része korábban oroszországi nacionalista csoportokban is megfordult, míg mások csak a közelmúltban költöztek el az Oroszországhoz tartozó Kalinyingrádból. A térfoglalás az után jött, hogy ország-világ előtt nevetségessé tette magát az ukrán vezetés. A 450 fős parlament ugyanis előbb nagy többséggel megszavazta, hogy alkalmatlan a feladata ellátására a Jacenyuk vezette, 2014 óta hivatalban lévő kormány, majd pár perccel később ugyanők bizalmat szavaztak a kabinetnek. Pontosabban mégsem ugyanők. A két voksolás között több tucat képviselő elhagyta ugyanis az üléstermet, hogy a Porosenko által is támogatott bizalmatlansági indítvány előterjesztőinek ne legyen meg az elfogadáshoz szükséges 226 voksuk. A kivonulók egytől egyig olyan képviselők voltak, akik különféle pártok tagjaiként függnek valamelyik ismert ukrán oligarchától: a Kelet-Ukrajnában erős Rinat Ahmetovtól és Viktor Pincsuktól, valamint a dnyepropetrovszki régiót 2015 márciusáig kormányzóként irányító Ihor Kolomojszkijtól. Az is sokatmondó volt, hogy a kivonulásuk előtti másodpercekben sorra szólaltak meg a képviselők mobiljai, a távozásra valószínűleg sms üzenetekben kapták a felszólítást a rövid pórázon tartott honatyák. A parlamenti kudarc azt mutatja, hogy hiába zavarták el két éve Kijevből Janukovicsot, s indították meg a politikai és társadalmi reformokat, Ukrajna változatlanul nem a választott parlamenti képviselők, hanem a valamennyi pártban erős befolyást fenntartó milliárdos üzletemberek irányítása alatt áll. S a jelek szerint az oligarchák úgy vélték, a felmérések alapján mindössze kétszázalékos támogatást élvező Jacenyuk hivatalban tartása megfelel nekik, mert nem kell a reformok felgyorsulásától és befolyásuk csökkenésétől tartaniuk. Bár a bizalmatlansági indítvány kudarca azt jelenti, hogy a mostani ülésszak ideje alatt nem lehet újabb szavazást kezdeményezni Jacenyuk menesztésére, Porosenko állítólag szűkebb körben közölte, hogy három hónapon belül eltávolítja a miniszterelnöki székbe kapaszkodó kormányfőt. Ez azért is érdeke lenne, mert ha nem sikerül bűnbakként feláldoznia a szövetségesből ellenféllé vált Jacenyukot, akkor hosszabb távon az ő népszerűsége is zuhanásnak indulhat. A kiszorítás már meg is indult: néhány nap alatt két párt is – a Julija Timosenko exkormányfő vezette Haza Szövetség, valamint a Samopomics nevű tömörülés – kilépett a kormánykoalícióból, így a Jacenyuk-kormány elvesztette parlamenti többségét. Az viszont lassítja a folyamatot, hogy az ukrán alkotmány paragrafusai és a törvények nem szabályozzák egyértelműen, mikor bukik meg egy kormány, így jelentős részben Jacenyuktól függ, meddig tart a belpolitikai válság. Porosenko elsősorban azért folytatja a harcot a miniszterelnök leváltásáért, mert a bizalmi szavazás sikertelensége után veszélybe kerülhet az IMF által Ukrajnának megszavazott 40 milliárd dolláros hitel újabb részletének kifizetése. Ha pedig elmarad a pénz, akkor Ukrajna szinte már másnap csődöt jelenthet. Miközben a szakadárok kezén lévő területek közelében állomásozó kormányerők fenntartása sorra emészti fel a dollármilliókat, az ukrán GDP tavaly 12 százalékkal zuhant, s idén a legjobb esetben is csak stagnálás várható. A csőd pedig az egyébként is megrendült fizetőeszköz, a hrivnya összeomlását és a szociális válság elmélyülését hozná. A kilátásokat az is rontja, hogy már az Ukrajna megbízható szövetségesének számító IMF-vezérigazgatónak, a francia Christine Lagarde-nak is fogytán a türelme. „Nagyon aggaszt, hogy az ország fájdalmasan lassan halad a kormányzati munka javításában, illetve a korrupció elleni harcban. Attól tartok, Ukrajna visszatérhet a múltba, a kudarcra ítéltetett gazdaságpolitika korszakába. Nem nagyon látom, miként folytatódhat a hitelprogram anélkül, hogy Ukrajna megtenné a régóta ígért radikális lépéseket” – mondta Lagarde. Az IMF-vezér nem sokkal az után nyilatkozott, hogy a kormány legtisztább kezű tagjaként számon tartott miniszter, a litván származású Aivaras Abromavicius bejelentette, lemond a gazdasági tárca vezetéséről, mert a kabinet egyik – meg nem nevezett tagja – áruba bocsátja befolyását. Közben Moszkva is csavart egyet az Ukrajnát szorító présen: bírósághoz fordult, hogy rákényszerítse Kijevet egy 2013-ban felvett hitel visszafizetésére. Az Oroszország által felvásárolt államkötvények tavaly decemberben jártak le, ám Ukrajna azért nem hajlandó fizetni, mert Moszkva nem csatlakozott azokhoz az országokhoz, amelyek átütemezték és részben leírták a velük szemben fennálló ukrán tartozásokat. NÉMETH ANDRÁS
__label__bank 1.00001 __label__pénzügy 0.0113418 __label__hitelkonszolidáció 0.00182021 __label__társadalom 1e-05 __label__kultúra 1e-05 __label__gazdaság 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__bank 1.00001 __label__organization__magyar@@fejlesztési@@bank@@rt. 0.658428 __label__pénzügy 0.562187 __label__organization__eximbank@@rt. 0.0124417 __label__organization__magyar@@gazdaságfejlesztési@@központ@@zrt. 0.00913564 __label__állami@@szektor 0.0036036 __label__organization__magyar@@nemzeti@@vagyonkezelő@@zrt. 0.00281093 __label__organization__középületépítő@@rt. 0.00187757 __label__person__baranyay@@lászló 0.00146506 $$$ __label__bank __label__pénz-@@és@@tőkepiac geography__magyarország organization__magyar@@fejlesztési@@bank@@rt. genre__hír year__2013 $$$ MFB: ismét veszteség $$$ MFB: ismét veszteség Több mint 17 milliárd forint veszteséggel zárta a múlt évet a kormány házibankja, a Magyar Fejlesztési Bank Zrt. Az állami bank veszteségének zömét, több mint 13 milliárd forintot az okozta, hogy a Magyar Exporthitel Biztosító Zrt.-ben és a Magyar Export-Import Bank Zrt.-ben lévő 75 százalék mínusz egy szavazatnyi tulajdonrészét ingyenesen átadta a Nemzetgazdasági Minisztériumnak. Tavaly az MFB hitelállománya mintegy 10 százalékkal, 941,5 milliárd forintra csökkent, viszont 90 milliárdról 150 milliárdra nőtt az egyedi kormányzati döntésekre és egyéb egyedi projektekre jóváhagyott hitelösszeg.
__label__arab-izraeli@@konfliktus 1.00001 __label__terrorizmus 0.256842 __label__belpolitika 0.100889 __label__béketárgyalás 0.0851091 __label__külpolitika 0.0460439 __label__fegyveres@@konfliktus 0.0159164 __label__kormányalakítás 0.00574025 __label__biztonságpolitika 0.0043415 __label__békekötés 0.0042088 __label__csapatkivonás 0.00395541 $$$ __label__geography__izrael 1.00001 __label__arab-izraeli@@konfliktus 1.00001 __label__geography__palesztina 0.995255 __label__terrorizmus 0.132974 __label__belpolitika 0.0803675 __label__person__arafat 0.0675567 __label__person__jasszer 0.0675567 __label__geography__közel-kelet 0.0420977 __label__organization__hamász 0.0420977 __label__geography__libanon 0.0362301 $$$ __label__arab-izraeli@@konfliktus __label__belpolitika __label__terrorizmus geography__izrael geography__palesztina genre__hír genre__keretes year__2001 $$$ Izraeli-palesztin háborús helyzet $$$ Izraeli-palesztin háborús helyzet Izrael történetének legnagyobb arányú győzelmével, a voksok 62 százalékával választották kormányfővé február 6-án Ariel Saront, a jobboldali Likud párttömörülés 73 éves vezetőjét. Elődje, Ehud Barak, a Munkapárt jelöltje, aki még januárban is folytatta a béketárgyalásokat a palesztinokkal, 38 százalékot szerzett. Az arab-izraeli háborúkban a tábornoki rangig jutott Saron - aki, védelmi miniszterként a zsidó állam 1982-es libanoni invázióját vezette - márciusra alakította meg nemzeti egységkormányát. Simon Peresz veterán munkapárti politikus lett a Likudra, a Munkapártra és az ultraortodox Saszra épülő nyolcpárti koalíció külügyminisztere. Egy drúz törvényhozó személyében első ízben kapott helyet nem zsidó politikus a kabinetben. A Likud és a Munkapárt alkujaként eltörölték a közvetlen kormányfőválasztás először 1996-ban alkalmazott rendszerét. Beiktatása után Saron jelezte, hogy addig nem lehet szó a palesztinokkal való tárgyalások újrafelvételéről, amíg folytatódik az erőszak. A harcok okainak kivizsgálására felállított, George Mitchell volt amerikai szenátor által vezetett nemzetközi tényfeltáró bizottság májusban közzétett jelentése tűzszünetre szólított fel, és Izraelnek a ciszjordániai zsidó betelepítés leállítását, a Palesztin Hatóságnak pedig az izraeli célpontok elleni támadások megakadályozását javasolta. Az erőszak azonban mégis eszkalálódott: a palesztinok aknavetőkkel lőtték az izraeli területeket, válaszul a zsidó állam hadserege - 1967 óta először vadászgépeket is bevetve - egyre több támadást hajtott végre az autonómia ellen. Június elején a Hamász szélsőséges szervezet egy öngyilkos merénylője felrobbantotta magát egy tel-avivi diszkóban, kioltva húsz fiatal életét. Június 13-án indult a következő tűzszüneti kezdeményezés a Mitchell-jelentés javaslatai alapján, George Tenetnek, az amerikai hírszerzés (CIA) igazgatójának a közreműködésével, de a bosszúk és a megtorlások tovább folytatódtak. Augusztusban egy jeruzsálemi pizzériában 15 halálos áldozatot követelt egy palesztin kamikazemerénylet. Válaszul Saron bezáratta a palesztinok jeruzsálemi jelenlétének jelképét, az Orient House-t, amely lényegében a Palesztinai Felszabadítási Szervezet (PFSZ) jeruzsálemi központjaként működött. Az izraeli légierő - a célzott likvidálások taktikájának részeként - augusztusban rámalláhi irodájában rakétákkal megölte a Népi Front Palesztina Felszabadításáért (NFPF) radikális szervezet vezetőjét, Abu Ali Musztafát. Peresz és Jasszer Arafat palesztin vezető szeptemberi találkozóján újfent meghirdették a tűzszünetet, aminek hatására valamelyest enyhült az erőszak. Musztafa meggyilkolásának bosszújaként azonban az NFPF fegyveresei október 17-én egy jeruzsálemi szállodában agyonlőtték Rehavam Zeevi izraeli turisztikai minisztert. Az izraeli hadsereg válaszul átmenetileg mélyen bevonult a palesztin autonómia teljes irányítása alatt álló hat ciszjordániai arab városba. Saron novemberben bejelentette: Arafatot nem tekinti többé békepartnernek, és az 1993-as oslói megállapodást Izrael egyik legtragikusabb tévedésének nevezte. Az amerikai kormány a szeptember 11-ei terrortámadás után jelezte, felülvizsgálja addigi távolságtartó közel-keleti politikáját. Colin Powell külügyminiszter november 19-én kijelentette, hogy az izraeli-palesztin konfliktust a „két nép, két állam” elv alapján kell megoldani. A Bush-kormányzat egyúttal a korábbiaknál komolyabb közvetítésbe kezdett: november végén a térségbe küldte új megbízottját, Anthony Zinni nyugalmazott tábornokot. Ezzel egy időben az izraeli hadsereg rakétatámadással megölte a Hamász ciszjordániai katonai parancsnokát. Megtorlásként a palesztin szélsőségesek decemberben öngyilkos merényletek sorozatát követték el Izraelben, mire az katonai csapásokkal válaszolt, és a „terrorizmust támogató entitásnak” nevezte a Palesztin Hatóságot. A konfliktus idei áldozatainak száma az év vége felé megközelítette az ezret. A világ szén-dioxid-kibocsátása és hőmérséklet-változása az utóbbi 150 évben
__label__gdp 1.00001 __label__gazdaság 1.00001 __label__gazdasági@@előrejelzés 0.577505 __label__gazdaságtörténet 0.0566624 __label__életszínvonal 0.0550153 __label__demográfia 0.0460439 __label__versenyképesség 0.0341104 __label__integráció 0.0222962 __label__külföldi@@befektetés 0.0169249 __label__államadósság 0.0149671 $$$ __label__geography__magyarország 1.00001 __label__gdp 1.00001 __label__gazdaság 1.00001 __label__geography__kelet-európa 0.988323 __label__geography__közép-európa 0.893319 __label__geography__lengyelország 0.743178 __label__geography__eu@@tízek 0.531219 __label__gazdasági@@előrejelzés 0.453272 __label__geography__szlovénia 0.300756 __label__organization__visegrádi@@országok 0.239359 $$$ __label__gazdaság __label__gdp geography__kelet-európa geography__magyarország genre__cikk genre__keretes year__2014 $$$ GDP-történelem Kelet-Európában: Magyarország csúszik le a régióban $$$ GDP-történelem Kelet-Európában: Magyarország csúszik le a régióban Nem sikertörténet a magyar gazdaság számára a rendszerváltás óta eltelt közel negyedszázad nemzetközi viszonylatban, habár az egy főre jutó GDP 1990 és 2012 között több mint megduplázódott – vásárlóerő-paritáson számolva 8932-ről 22 635 dollárra emelkedett. Magyarország gazdasági teljesítménye az időközben uniós tagállammá vált 11 volt szocialista ország között azonban fokozatosan romlott: míg 1990-ben Csehország, Szlovénia és Litvánia mögött a 4. helyen állt, addig 2012-re lecsúszott a 7. helyre. Az egy főre jutó bruttó hazai termék alapján az itthoninál sokáig gyengébb teljesítményre képes szlovák és észt gazdaság már 2006-ban, a lengyel pedig 2012-ben túlszárnyalta a magyart. Pozsony produkciója a legutóbbi adatok szerint például már 14 százalékkal meghaladja Budapestét, holott szűk negyedszázaddal ezelőtt Magyarország még ugyanennyivel jobban állt északi szomszédjánál. Lengyelországhoz viszonyítva még inkább szembetűnő, hogy a magyar gazdaság mennyire nem tudott lépést tartani a kelet-európai versenytársak többségével: míg a hazai GDP (egy főre vetítve) a rendszerváltás idején még 50 százalékkal meghaladta a hasonló lengyel értéket, a legutolsó adatok alapján – ha csak fél százalékkal is, de – már a lengyelek állnak jobban. Ez úgy volt lehetséges, hogy 1990 óta Lengyelország közel a négyszeresére tudta növelni ezt a mutatót. Szlovákiában és Észtországban a fejenkénti GDP ugyancsak több mint a háromszorosára ugrott húsz-egynéhány év alatt. Ez a tempó a magyarázat arra, hogy az egy főre jutó bruttó hazai termék az észteknél már 8 százalékkal meghaladja a magyarországit, holott 1993-ban még 45 százalékkal el volt maradva tőle. A Magyarországnál alacsonyabb egy főre jutó GDP-t felmutatni képes posztszocialista országok esetében a növekedés üteme kivétel nélkül meghaladta az itthonit. Bulgária 1990-ben 70, Románia pedig 72 százalékkal volt elmaradva a magyar gazdaság teljesítményétől, e hátrány az idők során azonban 41, illetve 25 százalékra csökkent – derül ki a Világbank adataiból. A Magyarországhoz képest ugyancsak gyengébb pozícióból indult Lettország egykori 14 százalékos hátrányát húsz-egynéhány év alatt 4 százalékra tudta lefaragni, miközben Litvánia egykor 4 százalékos fórja időközben 8 százalékra nőtt. Az uniós taggá lett volt kelet-közép-európai államok közül a jobb pozícióból indult Csehországhoz és Szlovéniához képest viszont javult Magyarország gazdasági produkciója: a rendszerváltás idején Prágával szemben fennálló 38 százalékos lemaradás időközben 22 százalékosra mérséklődött, míg Ljubljanához képest a hátrány 29 százalékról 27-re változott. Ennek megfelelően a délnyugati szomszédnál 2012-ben 28,5 ezer dollár volt az egy főre jutó GDP, míg Magyarországon csaknem 6 ezer dollárral kevesebb.