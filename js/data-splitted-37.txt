__label__élelmiszerpiac 0.51563 __label__áruház 0.0460439 __label__kereskedelem 0.0420977 __label__kiskereskedelem 0.00107496 __label__multinacionális@@cégek 0.00034535 __label__társadalom 1e-05 __label__történelem 1e-05 __label__pénzügy 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__élelmiszerpiac 0.997459 __label__organization__cba@@kereskedelmi@@kft. 0.782673 __label__áruház 0.50001 __label__kiskereskedelem 0.287778 __label__kereskedelem 0.27514 __label__person__baldauf@@lászló 0.187143 __label__person__lázár@@vilmos 0.0341104 __label__organization__cba-baldauf@@kft. 0.0179962 __label__organization__wassim@@sajt@@kft. 0.0154346 $$$ __label__belkereskedelem __label__cégek __label__élelmiszerpiac __label__kereskedelem geography__magyarország organization__cba@@kereskedelmi@@kft. genre__hír genre__keretes year__2012 $$$ Tovább oszlik a CBA $$$ Tovább oszlik a CBA Újabb cégcsoport távozik az év végén a CBA hálózatából: az ebesi székhelyű, regionális központként is működő Kerekes Szállítási és Kereskedelmi Kft. Ezzel alig marad vidéki tagja a kormányfő szűk köreibe bejáratos Baldauf László, valamint a fogathajtó Lázár fivérek érdekeltségébe tartozó CBA Kereskedelmi Kft.-nek. Októberben ugyanis három cégcsoport, a salgótarjáni székhelyű Palóc Nagykereskedelmi Kft., a pomázi CBA-Piliscsoport Kft. és az ajkai központú Polus-Coop Kft. már a versenytárs Coophoz igazolt, miután Baldaufék extra biztosítékot kértek tőlük. A Debrecenben és környékén üzleteket működtető Kerekes Kft. távozásával mintegy évi 80–100 milliárd forinttal csökken a CBA tavaly 550 milliárd forintos összforgalma. Nagyjából ugyanennyi bevételnövekedést vár ugyanakkor a lánc abból, hogy a Magyarországról kivonuló belga–francia Delhaise-csoporttól átvesz 48 fővárosi Profi- és Match-üzletet.
__label__gazdaság 0.50001 __label__foglalkoztatás 0.0953595 __label__húsipar 0.00281093 __label__gazdasági@@válság 0.00199777 __label__területfejlesztés 0.00176461 __label__ipari@@park 0.00176461 __label__elektronikai@@ipar 0.00165848 __label__munkaerőpiac 0.00155876 __label__cégek 0.00151118 __label__külföldi@@munkavállalás 0.00146506 $$$ __label__geography__magyarország 1.00001 __label__gazdaság 0.245095 __label__foglalkoztatás 0.0851091 __label__organization__magyar@@közúti@@fuvarozók@@egyesülete 0.0185566 __label__organization__s-média@@kft. 0.0169249 __label__organization__ontario@@kft. 0.0128312 __label__organization__altus@@rt. 0.0128312 __label__organization__proware@@informatikai@@kft. 0.0103382 __label__organization__szent@@adorján@@kft. 0.00942259 __label__organization__bankár@@innovációs@@befektetések@@kft. 0.00913564 $$$ __label__foglalkoztatás __label__munkaerőpiac geography__magyarország genre__táblázat year__2003 $$$ 2002 novemberétől bejelentett 100 fős vagy azt meghaladó munkahelyteremtő szándékok $$$ 2002 novemberétől bejelentett 100 fős vagy azt meghaladó munkahelyteremtő szándékok Táblázat: Megye Cég neve Telephelye Új munka- helyek száma Dél-Alföld Bács-Kiskun Tesco Global Áruházak Rt. Baja 240 CORA Áruház Kecskemét 450 Kunplast-Karsai Rt. Kiskunfélegyháza 300 MH Hadkieg. Parancsnokság Kecskemét 460 Békés 3 munkaadó* Békéscsaba és körzete 200 Csongrád Tesco Global Áruházak Rt. Hódmezővásárhely 300 Dél-Dunántúl Baranya Elcotec Hungária Kft. Pécs 250 Somogy Balaton-Hungary Kft. Siófok 150 Hotel Azúr Kft. Siófok 100 Észak-Alföld Jász-Nagykun- Eletrolux Lehel Kft. Jászberény 400 Szolnok Hajdú-Bét Rt. Zagyvarékas 500 Calberg és Son Elektronika Kft. Jászárokszállás 100 Szabolcs-Szatmár- Lanotte Kft. Nyíregyháza 100 Bereg Nyírségi Szárnyas Kft. Nyírgelse 150 Észak-Magyarország Borsod-Abaúj- Jabil Circuit Gyártó Kft. Tiszaújváros 600 Zemplén Küpper Hungária Fémfeldolgozó és Öntödei Kft. Tiszaújváros 300 Linga Kft. Edelény 100 Prec-Cast Kft. Sátoraljaújhely 100 Robert Bosch Power Tool Elektromos Szerszámgyártó Kft. Miskolc 500 Heves Young Star Kft. Petőfibánya 250 Bosch Rexroth Kft. Eger 400 Tesco áruházlánc Gyöngyös 300 Saia Burgess Kft. Hatvan 220 Robert Bosch Elektronikai Kft. Hatvan 250** Nógrád RPM Hungária Kft. Salgótarján 150 Közép-Dunántúl Fejér Benteler Autótechnika Kft. Mór 150 Komárom- Dán egészségügyi vállalkozás Tatabánya 270 Esztergom Magyar Suzuki Rt. Esztergom 150 Nypro-Karsai Műanyagtechnika Kft. Tatabánya/ Nagyigmánd 130 Sunarrow Rt. Komárom 150 Vifon Kft. Esztergom 200 Veszprém Hunguest Hotels Rt. Tapolca 200 Poppe & Potthoff Bt. Ajka 125 Közép-Magyarország Budapest General Electric Co. Budapest 500 Pest IBM Vác 377 Rynart Bt. Biatorbágy 100 Seat Kft. Százhalombatta 300 Nyugat-Dunántúl Győr-Moson- Philips Győr 330 Sopron Skinny Kft. Győr 100 Hipp Kft. Mosonmagyaróvár 100 Vas Flextronics International Kft. Sárvár 600 Zala Flextronics Kft. Zalaegerszeg 1500 GE Tungsram Rt. Nagykanizsa 100 Multi-Man Kft. Zalaegerszeg 100 Megjegyzés: Hajdú-Bihar és Tolna megyéből nem jelentettek be 100 fő feletti létszámbővítést. *Nevük még nem adható ki. **2005-ig további 650 fő. Forrás: Foglalkoztatási Hivatal
__label__befektetés 0.461027 __label__gazdaság 0.370235 __label__pénz-@@és@@tőkepiac 0.300756 __label__befektetési@@alap 0.191943 __label__pénzügy 0.119213 __label__külföldi@@befektetés 0.0737063 __label__állampapír 0.0154346 __label__tőzsdeindex 0.0132328 __label__hitelképesség 0.0109969 __label__tőzsde 0.00832578 $$$ __label__pénz-@@és@@tőkepiac 0.348655 __label__befektetési@@alap 0.191943 __label__gazdaság 0.0758682 __label__külföldi@@befektetés 0.0503406 __label__geography__ázsia 0.0396488 __label__pénzügy 0.0311538 __label__befektetés 0.0251888 __label__geography__mexikó 0.0244331 __label__geography__szingapúr 0.00758724 __label__állampapír 0.00610756 $$$ __label__gazdasági@@válság __label__pénzügy __label__pénz-@@és@@tőkepiac geography__mexikó genre__cikk author__nagy@@gábor year__1995 $$$ A MEXIKÓI PESOVÁLSÁG ÉS A PÉNZPIACOK, A begyűrűzés urai $$$ A MEXIKÓI PESOVÁLSÁG ÉS A PÉNZPIACOK A begyűrűzés urai Alapvető átrendeződést válthat ki a nemzetközi pénzpiacokon a Mexikóban kirobbant válság: a befektetők újraértékelhetik az úgynevezett fejlődő régiókban – Latin-Amerikában, Ázsiában és Kelet-Európában – meglévő értékpapír-piaci beruházásaikat, s tőkéjüket biztonságosabb vidékekre menekítik. A folyamatot a piac önmozgása diktálja, hiszen az óriássá nőtt nyugdíj- és befektetési alapok hatalmát egyre kevésbé képesek ellensúlyozni a hagyományos nemzetközi gazdasági szervezetek. Hány ország reményeit dönti romba a mexikói krízis? – találgatták az után, hogy a latin-amerikai veszteségeiktől megriadt befektetők a pesoválságot követően (HVG, 1994. január 14.) pánikszerű gyorsasággal vonták ki tőkéjüket nemcsak Latin-Amerikából, hanem Ázsia és Európa egyes országaiból is. A válság december 20-i kitörése óta a mexikói tőzsdén a részvényárfolyamok mintegy 40 százalékkal süllyedtek, a peso pedig 35 százalékkal értékelődött le a dollárral szemben. Az Egyesült Államok-vezette országok csoportja 40 milliárd dolláros segélycsomagot ajánlott föl Mexikónak, ami elsősorban az idén lejáró mintegy 28 milliárd dollár értékű, az amerikai valutában kibocsátott kötvény (tesobono) visszaváltásában fog segíteni. Közgazdászok szerint a hatalmas törlesztési kötelezettség ellenére sem kell az 1982-ben szintén Mexikó által kirobbantott adósságválság megismétlődésétől tartani, s nemcsak a gyors amerikai segítség miatt, amiben kulcsszerepet játszott, hogy Mexikó 1994. január 1-jétől az USA-val és Kanadával együtt az Észak-amerikai Szabadkereskedelmi Társulás (NAFTA) tagja. A nyolcvanas években ugyanis regionális krízis volt, most pedig csak Mexikó ingott meg, elsősorban annak köszönhetően, hogy Latin-Amerika legtöbb országa a korábbinál felelősségteljesebb és hatékonyabb gazdaságpolitikát folytat. Ennek ellenére a befektetői pánik a többi latin-amerikai országot sem kímélte: az argentin, a brazil és a chilei tőzsdén is zuhantak az árfolyamok, nyomás alá kerültek a valuták, a három ország pedig hiába próbálta adatokkal alátámasztva hangsúlyozni, hogy helyzetük merőben különbözik Mexikóétól. A „tequila-effektus” azonban nemcsak a latin-amerikai országokat sújtotta: Ázsiában nyomás alá került az indonéz, a Fülöp-szigeteki és a thaiföldi valuta, sőt a hongkongi is, Kelet-Európában pedig elérte a varsói és a budapesti tőzsdét is. A kommentárok szerint a pánikszerű reakció magyarázata, hogy Mexikó az úgynevezett feljövőben lévő piacok csillagává nőtte ki magát, miután a korábbi adósságválság kirobbantójából dinamikus növekedést mutató gazdasággá lett, tavaly pedig fölvették a fejlett ipari országokat tömörítő Gazdasági Együttműködési és Fejlesztési Szervezetbe (OECD). Mexikó bukásával viszont az utóbbi négy év egész befektetési stratégiája fordulhat a visszájára: ahogy 1989–90-től a nagy – és elsősorban amerikai – befektetési alapok szinte válogatás nélkül vásárolták a feljövőben lévő, „egzotikus” piacok számukra sokszor kimondhatatlan nevű cégei által kibocsátott részvényeket és kötvényeket, most ugyanolyan gyorsasággal és szintén tekintet nélkül igyekezhetnek megszabadulni ezektől az értékpapíroktól. A recesszió 1990-es beköszöntével a nagy étvágyú befektetési alapok új területek után voltak kénytelenek nézni, miután a fejlett ipari országokban a gazdasági növekedés újraélesztése érdekében lázas kamatcsökkentésbe kezdtek, s a reálkamat – különösen az Egyesült Államokban – nagyon csekély lett, ami viszont zsugorította a hozamokat a tőzsdéken is. Nagyobb haszonnal kecsegtettek viszont a feljövőben lévő piacok, amelyek tőzsdéin nemegyszer csillagászati nyereséget lehetett elérni. 1993-ban például dollárra átszámítva Manilában 133, Isztambulban 214, Varsóban 718 százalékkal emelkedtek a részvényárfolyamok, s az ügyes befektető Brazíliában, Hongkongban, Indonéziában, Malajziában és Thaiföldön is megduplázhatta beruházása értékét. Az eredmény: 1990 és 1993 vége között egyedül az amerikai befektetők 127 milliárd dollárnyi részvényt vásároltak 10 ázsiai és 9 latin-amerikai tőzsdén, nagyrészt befektetési alapokon keresztül, összesen pedig a becslések szerint 650 milliárd dollárnyi tőke áramlott a feljövőben lévő piacokra különböző befektetések formájában. Tavaly azonban több tekintetben is fordulat állt be. Az amerikai jegybank szerepét ellátó Fed februárban – a gazdaság túlfűtöttségét megakadályozandó – kamatemelésbe kezdett, és a fejlett ipari országokban újraindult a gazdasági növekedés. Ez pedig azt jelentette, hogy jelentősen megnőtt a biztos piacnak számító országok hitel-, illetve tőkekereslete, miközben ezzel nem tartott lépést a befektetést kereső szabad tőke gyarapodása, ami a piac klasszikus szabályai szerint „áremelkedéshez” vezetett. Amikor pedig az amerikai vállalati kötvények kamata már 9 százalék közelébe emelkedett, akkor a korábbinál magasabb hozam, a biztonsággal párosulva csökkentette a feljövőben lévő piacok vonzerejét. Ezt a gyúelegyet „robbantotta be” a mexikói válság, amelynek következtében a nyugalmat és hozamot egyszerre kereső gyorsan mozgó tőke otthagyta az egzotikus tőzsdéket, s helyette dollárba és márkába, amerikai államkötvénybe, német részvénybe és aranyba kezdett áramlani. A „tequila-effektus” ezért nemcsak a latin-amerikai országokat teszi másnapossá. Hogy pontosan mely országok számíthatnak külső finanszírozási forrásaik apadására, az azt követően derül ki, hogy a tőkében gazdag befektetők újraértékelik az egyes országok kockázatát, alaposan szemügyre veszik az államháztartások helyzetét és a kormányok gazdaságpolitikáját. Az országkockázatok újraértékelésénél várható, hogy három alapvető mutatóra koncentrálnak: a valutaárfolyam stabilitására, esetleges túlértékeltségére; a költségvetés deficitjére és az államadósság nagyságára; valamint a kereskedelmi, illetve a folyó fizetési mérleg állapotára. Ez utóbbi megítélésében fontos szerepet játszik, hogy a folyó fizetési mérlegben mutatkozó hiányt mi okozza: szakértők szerint másként kell megítélni azt a deficitet, amely a gazdaság korszerűsítéséhez hozzájáruló befektetést finanszíroz, s másképp azt, amelyet – mint az Mexikóban történt – zömmel „elfogyasztanak”. Ugyancsak különbséget kell tenni aszerint, hogy az egyes országokba beáramló külföldi tőke spekulatív, s elsősorban a részvény- és kötvénypiacot célozza-e meg, vagy pedig közvetlen befektetés, amely termelőberuházásokat hoz létre. Az előbbi ugyanis a válság jelére – mint Mexikó esetében – villámgyorsan távozik, s ezzel súlyosbítja a krízist. Hiába javítja azonban a megítélést, hogy a fizetési mérleg hiánya a produktív befektetések miatt alakult ki, az országba pedig nem spekulatív, hanem termelőtőke áramlik, ha a költségvetés hiánya és az államháztartás eladósodottsága veszélyes mértéket ér el – vélik az elemzések. A mexikói válsággal egy időben ugyanis a piacok megbüntették a fejlődőnek éppenséggel aligha minősíthető gazdaságú Olaszországot és Svédországot is: az olasz líra árfolyama egymás után ismerkedett újabb mélységekkel, s lejtőre került a svéd államkötvények kurzusa is. Olaszország bűne az volt, hogy az államháztartás adóssága felülmúlta a hazai össztermék (GDP) 120 százalékát, s növekedésének gyors megállítására kevés esély van, Svédország esetében pedig elégtelennek tartották a GDP 13 százalékát elérő költségvetési hiány lefaragására hozott kiadáscsökkentő intézkedéseket. A befektetési kockázatról és az egyes országokról ezúttal nem az IMF vagy a Világbank mondott ítéletet. Még csak nem is a nagy amerikai befektetés- és hitelminősítő ügynökségek, amelyek – a válság közeledtére utaló jelek dacára – még tavaly is megbízható minősítést adtak Mexikónak, s csak a pesoválság kirobbanása után „fokozták le” a latin-amerikai országot. Az ítélkezés átcsúszott a befektetők kezébe, s a szakértők szerint – mintegy korszakváltást jelezve a világgazdaságban – ott is marad. A legnagyobb hatalommá az amerikai befektetési alapok váltak, amelyek óriási összegeket mozgatnak. 1993 végén mintegy 2 ezer milliárd dolláros vagyont fektettek be, ez az USA GDP-jének csaknem harmada, ami az „egyszerű” bankbetétek 85 százalékával egyenlő. Másfél évtizede ez az arány még alig 10 százalék, a befektetési alapok által kezelt pénz pedig kevesebb mint 150 milliárd dollár volt. A befektetők újkeletű erejüket először a nyugat-európai valutaárfolyam-rendszerrel szemben mutatták meg: 1992-ben kilépésre kényszerítették az olasz lírát és az angol fontot, 1993-ban pedig szétfeszítették az egész mechanizmust. A befektetési alapok már szövetkeznek is. 14 nagy amerikai alap kezelője évente kétszer találkozik, míg 20 alapkezelő és 20 amerikai óriásvállalat is rendszeres konzultációkat folytat. A kereskedelmi bankok által a nyolcvanas évek adósságválsága után – az IMF-től és a kormányoktól kapott információt kevesellve – alakított, washingtoni székhelyű Nemzetközi Pénzügyi Intézet (IIF) pedig egy ideje befektetési bankokat és befektetési alapokat is tagjai közé fogad. Most, hogy Mexikóban megégették magukat, az alapok együttműködése valószínűleg erősödni fog. NAGY GÁBOR
__label__zene 1.00001 __label__művészet 1.00001 __label__kultúra 0.959164 __label__popzene 0.919653 __label__múzeum 0.320831 __label__táncművészet 0.0600966 __label__szórakoztatóipar 0.0550153 __label__lemezkiadás 0.0433758 __label__szerzői@@jog 0.0229874 __label__opera 0.0197291 $$$ __label__zene 1.00001 __label__művészet 0.999154 __label__popzene 0.99712 __label__kultúra 0.977033 __label__geography__svédország 0.754925 __label__múzeum 0.144159 __label__geography__nagy-britannia 0.125933 __label__filmgyártás 0.0980893 __label__geography__belgium 0.0875738 __label__táncművészet 0.0803675 $$$ __label__múzeum __label__popzene __label__zene geography__svédország organization__abba genre__cikk year__2013 $$$ ABBA-múzeum Stockholmban, Waterloo dicsősége $$$ ABBA-múzeum Stockholmban Waterloo dicsősége A liverpooli Beatles után múzeumot kapott minden idők legnépszerűbb svéd popegyüttese is. Csillag formájú gitárok, az 1970-es évek diszkódivatjának lenyomatai, harsány, csiricsáré mintájú, testhez tapadó dzsörzé- és selyemruhák, duplatalpú, extra magas sarkú cipők és csizmák – a svéd ABBA stílusteremtő színpadi kosztümjei mind megelevenednek a vadonatúj stockholmi múzeumban. A két házaspár, Björn Ulvaeus–Agnetha Fältskog és Benny Andersson–Anni-Frid Lyngstad alkotta, nevük kezdőbetűivel fémjelzett, mindössze tíz évig létezett világmárka nyolc albuma 378 milliós lemezeladást hozott. A Stockholm szívében lévő szigeten, a Djurgarden ősparkban magánkezdeményezésként létesült múzeumtól hasonló sikereket várnak: az első évben legalább negyedmillió látogatót. A zenekar tagjai, miután előbb házastársként, majd rövidesen pályatársként is elváltak, és 1982 óta nem álltak együtt színpadra, ezúttal viszont a múzeumban nemcsak megidézett, hanem aktív szereplőkké is válnak. A kiállított tárgyak legrangosabbikát, a billentyűs Benny zongoráját ugyanis a saját együttesével ma is alkotó, 66 éves dalszerző-zenész közeli stúdiójában lévő hangszerével kötik össze, és mindannyiszor, amikor játszani kezd rajta, ugyanaz a szólam a múzeumban is felcsendül. Szintén interaktív módon üzemel a dicsőséges időkből származó hagyományos, piros telefon – utalva az 1973-as eurovíziós dalfesztivál svédországi előválasztásán leszerepelt Ring Ring című dalra, és egyben a zenekar első albumára –, amely a legváratlanabb pillanatokban megcsörren, és aki felveszi, biztos lehet benne, hogy az együttes egyik tagjával élőben beszél. A számot ugyanis csak ők négyen ismerik. Egy virtuális játék keretében közös fellépésre is adódik lehetőség: az együttes hologramon kivetített mása mellé ötödikként beszállva a látogató előadhatja valamelyik ABBA-dalt. A múzeum megálmodói – köztük az intézmény kurátora, Ingmarie Halling, az ABBA egykori művészeti vezetője – külön sarkot szenteltek a világsikert hozó, 1974-es brightoni eurovíziós dalfesztiválnak, amelyet a Waterloo című dallal az alig egy évvel korábban alakult zenekar megnyert Svédországnak. A győztes dalból készült kislemez számtalan országban listavezető lett, bekerült az akkori amerikai slágerlista legjobb tíz dala közé, és 6 milliós eladással minden idők egyik legismertebb bestsellere. Interjúk, filmfelvételek készültek a tinédzserkoruk óta zenélő, majd az 1970-es évek elején összetalálkozott négy szereplővel, akik tárlatvezetőként maguk mesélik el az ABBA történetét. Szinte nem volt olyan év, hogy a zenekar ne adott volna ki lemezt, a svéd Lennon–McCartneyként emlegetett szerzőpáros, Ulvaeus és Andersson ontotta magából a világslágereket, mint a Fernando, a Money, Money, Money, a Mamma Mia, a Dancing Queen vagy a Chiquitita. Ez utóbbi 1979-ben, az UNICEF Gyermekek évében az ENSZ közgyűlésén is elhangzott, a zenekar a szerzői jogokat a szervezetnek adományozta. Akkorra az ABBA-nak saját, jól bejáratott stúdiója volt: Stockholmban egy üresen álló mozit alakítottak át a Polar Musicnak, ahol több ismert külföldi zenekar, köztük a Genesis és a Led Zeppelin is rögzített albumot. Európai és világturnék követték egymást, az ausztráliai koncertkörútjukról készült film óriási szenzációnak számított az 1970-es évek végén a rendszerváltás előtti Magyarországon. A két házaspár viszonya a sikerek ellenére megromlott, ami nem tett jót a közös munkának, és bár hivatalosan nem jelentették be, de a zenekar 1982-ben, egy évvel utolsó közös lemezük megjelenése után gyakorlatilag szétesett. A zenével azonban nem szakítottak. Az ABBA-világslágerek szerzőpárosa Catherine Johnson brit drámaíró forgatókönyvét – a zenekar legismertebb számait felhasználva – megzenésítette. A Mamma Mia! című musicalt 1999-ben mutatták be a londoni West Enden, majd két évvel később a New York-i Broadwayn. Mindkét helyen a leghosszabb ideje műsoron tartott musical, világszerte számtalan városban, köztük Budapesten is játszották, eddig 2 milliárd dolláros bevételt hozott. Hasonló sikereket könyvelt el a musical filmváltozata, a 2008-ban Meryl Streep, Pierce Brosnan és Colin Firth főszereplésével vászonra vitt Mamma Mia!, amelynek 52 millió dolláros büdzséjéhez közel 600 milliós bevétel társult. A zenekar felbomlása után a tagok ritkán jelentek meg együtt, legutóbb 2008-ban a Mamma Mia! stockholmi filmbemutatóján. A jogi és közgazdász végzettségű exgitáros Ulvaeus szoftver- és ingatlanfejlesztő cégekben társtulajdonos, de barátjával, a saját lemezkiadó céget vezető Anderssonnal közös zenei programokban is érdekelt. A múzeum ötlete kettejükben fogalmazódott meg, külön épületet képzeltek el, ám hiába állapodtak meg a finanszírozásról 2006-ban az izlandi Kaupting Bankkal, két évvel később, mire a tervek elkészültek, a pénzintézet csődbe ment. Végül saját forrásból létrehozott múzeumuk a svéd poptörténetet bemutató Hírességek Csarnokának épületében kapott helyet. Aktív zenész maradt Ulvaeus exfelesége, a szőke Agnetha is: saját produkciós cége van, kilencévi kihagyás után most jelenik meg új lemeze. Az időközben újranősült exférjével máig barátok, háromszoros nagyszülők. Elvonultan él viszont Svájcban második, dúsgazdag brit férjével Anni-Frid, aki az ABBA fellépőruháit szinte hiánytalanul megőrizte, és most a múzeumnak adta.
__label__irodalom 0.971574 __label__művészet 0.964865 __label__kultúra 0.941664 __label__társadalom 0.144159 __label__politika 0.0362301 __label__filmgyártás 0.0351548 __label__színház 0.0259674 __label__kisebbségek 0.0113418 __label__filozófia 0.0106625 __label__zsidóság 0.0106625 $$$ __label__geography__magyarország 1.00001 __label__irodalom 0.985946 __label__művészet 0.970698 __label__kultúra 0.877487 __label__társadalom 0.177821 __label__színház 0.122533 __label__filmgyártás 0.0737063 __label__organization__katona@@józsef@@színház 0.0311538 __label__politika 0.0275953 __label__person__spiró@@györgy 0.0136468 $$$ __label__fotóművészet __label__irodalom __label__kultúra __label__művészet __label__társadalom geography__magyarország person__bartis@@attila genre__interjú author__mátraházi@@zsuzsa year__2016 $$$ Válaszol Bartis Attila író, fotográfus, „Magunkat még mindig a világ közepének hisszük” $$$ Válaszol Bartis Attila író, fotográfus „Magunkat még mindig a világ közepének hisszük” – „Nem szeretnék olyan országban élni, ahol egy reggel arra ébredek, hogy csomagolnom kell” – mondta pár éve egy könyvheti beszédben. Aztán 2014-ben csomagolt, és egy évig Jáván élt. Mitől csömörlött meg Budapesten? – Nem csömörlöttem meg jobban, mint sokan mások ebben az országban. Az az elmenetel, amiről akkor beszéltem, olyan, ami után az ember sokáig vagy soha nem jön vissza, mert nincs hová. Nagy baj lenne, ha most jól érezném magam Magyarországon, de a Jáván töltött év Európa, vagy inkább a nyugati világ, a zsidó-keresztény kultúrkör ideiglenes elhagyásáról szólt. Nem a magyar állapotok miatt mentem el, hanem mert egy berlini ösztöndíj után megtehettem. És visszajöttem. – Befogadók az indonézek? – Nem befogadók, hanem kedvesek. Aki azzal áltatja magát, hogy bezzeg a világ más tájain befogadják az embert, az menjen el bárhová a fehér kultúrán kívül, és próbáljon meg beilleszkedni. Ha sikerült neki, utána bízzon nyugodtan az onnan ide érkezők integrációjában. Ha indonéz lenne a feleségem, én akkor is egy életre idegen maradnék Jáván. Amivel nincs is semmi baj. Nyugati agyrém, hogy a különbözőségeket nem szabad észrevenni. Nem a különbözőség a probléma, hanem a rá adott válasz. Amitől az függ, hogy a másik mássága veszélyezteti-e az én identitásomat, kultúrámat, etnikai, gazdasági, testi biztonságomat. Ezzel lehet aljasul manipulálni, félreértés ne essék, bármely irányba. Ugyanolyan spekulatív módon csiholhatom a veszélyérzetet, mint ahogy tagadhatom annak indokoltságát. A jávaiakat a hollandok veszélyeztették, ki is zavarták őket. Én Jáván nem veszélyeztetek senkit, csak rám kell nézni. De egyévnyi jávai tapasztalatom alapján sokkal szívesebben vagyok fehér egy indonéz falucskában, mint volnék fekete Európában. – Indonéziából nézve mi került más megvilágításba az európai létből? – Minden. De különösen az egónk. Hogy a demokratikus szólamaink ellenére magunkat még mindig a világ közepének hisszük, mint gyarmatosító elődeink. Már esélyünk sincs megérteni, ha valakinek különbözik a miénktől a viszonya az egyénhez, a közösséghez, a világhoz, a tudáshoz. Az a lenyűgöző Jáván, hogy a racionális és az irracionális úgy fér meg egy kultúrában, vagy akár egyetlen emberben, hogy nem okoz semmilyen skizofréniát. Nálunk elképzelhetetlen, hogy egy játékfilm forgatását a rendező egy napra leállítsa, mert egy halott szelleme ül a kocsi hátsó ülésén. Egy nyugati producer ránézne a költségvetésre, majd úgy rúgná ki a rendezőt, hogy a lába nem érné a földet. Nálunk egy szellem már nem érv. Ott még igen, és remélem, még sokáig az is marad. – A vége című új regényében a diktatúra alatt összeroppant család sorsát a házaspár gyerekének szemével láttatja. Nem enyhült a szépprózáit átható trauma, hogy kamaszként el kellett hagynia a szülőföldjét? – Ha az ember 15-16 évesen egy éven belül elveszíti az anyját és a szülőföldjét, az sok mindent egy életre eldönt. De ez nem az én kiváltságom. Vásárhelyről 1984-ben azzal a tudattal jöttem el, hogy soha többé nem mehetek vissza. A budapesti létet, viszonylagos szabadsága ellenére, ezért száműzetésként éltem meg. Vásárhely azóta is elgyászolt maradt. Nemrég a marosvásárhelyi színházban rendeztem, és kétségtelenül lett egy mai, valóságos Vásárhelyem, de a régi, elgyászolt város megmaradt érintetlenül. – Az anyakomplexusa nemcsak A nyugalom című művében jut kifejezésre, de új regényébe is beszivárog, irreálisan viselkedő nőfigurák révén. – Kérdés, mit nevezünk anyakomplexusnak. Arra a kétségbeesett dühre, amit egy anya elvesztése okoz, nem biztos, hogy ez a legpontosabb kifejezés. Számomra is sokkoló volt, amikor A nyugalom befejezése után az egész regényt egyben végigolvastam. Egy ideig még az is kérdés volt, ki akarom-e adni a kezemből. Az ödipális rész már csak amolyan irodalmi hordalék, de nem ott van a kulcsa a regénynek. Az alapmotívum az összezártság, az elszakadásra képtelenség. Egyetlen dolog van, amit soha nem tudtam megbocsátani anyámnak: hogy meghalt. Nem gyerekként vesztettem el, de nem is felnőttként, hanem épp pillanatokkal az előtt, hogy bekövetkezett volna valamiféle egészséges elszakadás. És ez az állapot rögzült, a hiánya révén állandó maradt a jelenléte. Igazából arról szól az a könyv, hogy valaki a halott anyjától nem tud megszabadulni. Az anyakomplexus az élő vagy hajdan élt anyákról szól, nem azokról, akivé egyetlen cselekedetük, a haláluk tette őket. Persze, ott van ez a düh. A végén már meg tud jelenni egy olyan anyakép is, amelyik anyám életéből, személyiségéből következik, nem egy aorta elpattanásából. És persze, a hiánytól való félelem rányomja a bélyegét a férfi-nő kapcsolatokra is. – Arra is, amit Romlás című drámája fotóművész hőse vár el a szerelmétől: az önérzet és a méltóság sutba dobását? – Ez nem a méltóságról és az önérzetről szól, azok már csak morzsák, hanem magáról a létről. „Mint lámpa, ha lecsavarom, ne élj, mikor nem akarom.” Szabó Lőrincnél ezt aligha írta le bárki pontosabban. Az egyetlen hibás sora a Semmiért egészennek az, hogy „én majd elvégzem magamban, hogy zsarnokságom megbocsásd”. Soha nem tudta elvégezni. Se ő, se senki más soha nem fogja elvégezni. Mert az az elemi vágy, hogy a másik kizárólag bennem, általam, miattam létezzen, mert számomra ez ad biztonságot, szembemegy a szeretettel meg a morális érzékünkkel. Ezért hasonlik meg a lélek. Ugyanarról szól ez is, mint a menekültválság. A biztonságról. – Új hőse leginkább a férfi felmenőjével viaskodik. Mennyire írta át visszamenőleg a viszonyát apjához, miután fény derült Bartis Ferenc ügynökmúltjára? – Melyik ügynökmúltjára? Az ittenire vagy az otthonira? Mert a kettő ég és föld. Az itteni, III/III-as múltja nem érint meg. Történetileg igaz, de lényegileg nem. Az eddig megtalált dokumentumok alapján jelentést nem írt. Szerintem nagyon komolyan gondolta, amikor kikérte magának ezt a vádat, arra hivatkozva, hogy soha nem volt titok a baráti kapcsolata jó pár hajdani politikussal, de semmilyen gazemberséget nem követett el. Pontosan emlékszem, hogy kik segítettek neki az áttelepülésünkkor, és ő egyszerre vitázott ezekkel az emberekkel, meg volt lojális hozzájuk. A kartonja szerint hazafias vonalon szervezték be. Hát őt pont ezen a vonalon aligha kellett beszervezni. Az előkerült dokumentumok szerint az volt a feladata, hogy például Nagy Imre újratemetése idején csitító hangú cikket írjon. Csakhogy szerintem kéretlenül is hasonló cikket írt volna. Lehet, hogy tévedek, de tudtommal nem az a besúgó, akinek politikai céljai vannak, és azok elérése érdekében hol szövetkezik másokkal, hol szembefordul velük, hanem az, aki haszon reményében vagy félelemből, titokban kollaborál egy aljas hatalommal. Aki olyan jelentéseket ír, amelyekkel másoknak árt, majd ebbe beleroppan, meghasonlik, szégyenben, félelemben él, alkoholista lesz vagy rákos, vagy vonat elé veti magát. Apám számára az akkori magyarországi politikusok egy része nem volt aljas. Legfeljebb nem értett velük egyet. Neki itt, Magyarországon politikai céljai voltak. Ezekről meg az eszközeiről lehet vitázni, én is vitáztam vele épp eleget. Számára az ügynöktragédia az otthoni beszervezése volt. Az, hogy a Secu többször próbálkozott ezzel, nem volt titok. Egyszer még az elmeklinikára is bemenekült a beszervezők elől. Ő abba roppant bele, hogy a szekusok végül megtalálták, mivel tudják zsarolni. Velem. Amikor engem valaki feljelentett, és két évre el akart vinni javítóintézetbe, akkor született a családi legenda, hogy az ezüstök és festmények eladásából egy Dacia árát kellett előkaparni, hogy egy magas rangú tiszt eltüntesse a dossziémat. A regény befejezése előtt két hónappal tudtam meg, hogy nem ez volt az ára. Igen, apám ügynökmúltja borzalom. Számomra is, az ő számára is. A társadalom számára is. Erkölcstelen, gyáva, nincs rá mentség. Én pedig, ha jól számolom, most e borzalomnak köszönhetően beszélgethetek önnel. – Két művészeti ágban alkot. A regénybeli fotográfus nyomdokain haladva, képekkel folytatja az istenkeresést, amit már A Lázár apokrifek című tárcanovelláiban is megtett? – Isten és fotográfia valamiképp összefügg. Elmúlás nélkül aligha beszélnénk Istenről. A fotográfiának pedig az örökkévalóság illúziója az egyik legfontosabb aspektusa. Kiskaput, kiutat keresünk a mulandóságból. Nekem viszont olyan istenkép segítene a legtöbbet, amelyik kiskapuk nélkül el tudja fogadtatni velem, hogy az, aki én vagyok, majd egyszer csak nincs, és ez nem baj. Nem is kell lennie többé. MÁTRAHÁZI ZSUZSA Bartis Attila Az 1968-ban Marosvásárhelyen született író költő, újságíró édesapjától, Bartis Ferenctől „örökölte” a hivatását, bár amikor 1984-ben áttelepültek Budapestre, egyazon lakásban ugyan, de külön életet éltek. Bemutatkozó regénye, A séta 1995-ben jelent meg. Regényei, novellái jellegzetes anya-, apa- és Erdély-képet rajzolnak, a megszenvedett áttelepüléssel foglalkoznak. A nyugalom című sikerregényéből született Anyám, Kleopátra című drámát 2003-ban Garas Dezső rendezésében mutatta be a Nemzeti Színház, Alföldi Róbert pedig nagyjátékfilmjet forgatott belőle Nyugalom címmel. Fotográfusként eddig három kiállítása volt. A vége című, a fotográfiához erősen kötődő asszociatív új regénye után megint a képek felé fordul. Az évtizedek alatt felhalmozódott negatívokból és digitális fájlokból először kiállítást rendez, majd kötetbe szerkeszti a válogatott fotókat.
__label__műemlék 0.870607 __label__kultúra 0.672342 __label__műemlékvédelem 0.546748 __label__építészet 0.228166 __label__régészet 0.217348 __label__világörökség 0.148057 __label__történelem 0.0503406 __label__köztéri@@alkotás 0.0433758 __label__múzeum 0.0384762 __label__szerzetesrendek 0.0154346 $$$ __label__kultúra 0.9986 __label__geography__magyarország 0.901931 __label__nemzetiségek 0.577505 __label__építészet 0.294225 __label__műemlékvédelem 0.22271 __label__vízügy 0.144159 __label__régészet 0.122533 __label__műemlék 0.0926978 __label__geography__duna 0.0384762 __label__egyházi@@ingatlan 0.0373369 $$$ __label__idegenforgalom __label__közgyűjtemény __label__kultúra __label__régészet geography__környe geography__magyarország genre__hír year__2010 $$$ Lapidárium a pajtában $$$ Lapidárium a pajtában Műromba ruház be a környei önkormányzat. A Tatabányától néhány kilométerre fekvő község polgármesteri épületének udvarán húzzák fel a napokban egy másfél évezredes faldarab és egy kaputorony kezdeményének másolatát, a korábbinak a helyén. A rom a 4. századi állapotot idézi, amikor még állt a 300-szor 300 méteres antik építmény. Mint Szabó Ádám régész, a Magyar Nemzeti Múzeum munkatársa a HVG-nek elmondta, az úgynevezett belső erőd kifejezetten ritka épület volt, alig tucatnyi hasonló állt az egész Római Birodalomban. Az ókori romok a középkorban még láthatóak voltak, de azóta rájuk épült a falu. A masszív, három méter vastag falú erőd maradványait csak 1939-től kezdték fokozatosan feltárni. A rekonstrukciós rajzokat is kiállítják, és egy pajtát kőtárrá alakítanak át – Beke László polgármester úgy számol, hogy a nyári sörfesztiválig mindez elkészül. Szakemberek szerint a környei erőd azonos lehetett azzal a „várossal”, amely a Képes Krónikában is szerepel, és Kézai Simon a Gestájában is megemlíti. A feltételezések szerint a környéken győzték le Szvatoplukot a Bánhida melletti csatában, ezt Feszty Árpád is megörökítette a Bánhidi csata című képén.
__label__internet 0.959164 __label__informatika 0.287778 __label__szoftveripar 0.0827073 __label__gazdaság 0.0384762 __label__e-kereskedelem 0.00713143 __label__számítógépes@@bűnözés 0.00523013 __label__kereskedelem 0.00137703 __label__multimédia 0.00110873 __label__marketing 0.00104223 __label__információszolgáltatás 0.000893046 $$$ __label__internet 0.997537 __label__gazdaság 0.22271 __label__szoftveripar 0.0926978 __label__marketing 0.0259674 __label__e-kereskedelem 0.0185566 __label__multimédia 0.0103382 __label__kereskedelem 0.00913564 __label__információszolgáltatás 0.00832578 __label__informatika 0.00782589 __label__organization__google 0.00574025 $$$ __label__szoftveripar genre__cikk genre__keretes year__2007 $$$ Virtuális operációs rendszerek $$$ Virtuális operációs rendszerek A Web 3.0-hoz sorolt érdekességek egyike a webOS vagy webtop névre hallgató koncepció. Olyan virtuális operációs rendszerekről van szó, amelyek böngészőből futtathatók, így bárhonnan elérhetők. Pontosabban, alkalmazások olyan csoportjáról beszélünk, amelyek együttesen képesek helyettesíteni az asztali számítógépes környezetet. Az ilyen irányú fejlesztések főként a Flash-re építenek. A felhasználó ingyenes regisztráció után hozzáférést, több-kevesebb ingyenes tárhelyet és alkalmazásokat kap kézhez, az RSS-olvasótól a képnézegetőn és az MP3-lejátszón keresztül a határidőnaplóig, a csetprogramig vagy a fájlböngészőig. Öt rendszert érdemes kiemelni, amelyek minimális idő- és energiaráfordítással könnyen munkába állíthatók. Ezek: az átlátható és bő programcsomaggal felszerelt DesktopTwo (www.desktoptwo.com); a Blackberry, Palm, Windows Mobile iPhone platformokat is felkaroló Glide (www.glidedigital.com); a stílusos, de visszafogott Goowy (www.goowy.com); a rivális YouOS (www.youos.com); illetve a gyakorlatilag webes Linuxként is felfogható Desktop on Demand (www.desktopondemand.com).
__label__politika 0.988678 __label__emberi@@jogok 0.651365 __label__belpolitika 0.132974 __label__börtön 0.00735583 __label__büntetés-végrehajtás 0.00129431 __label__történelem 1e-05 __label__társadalom 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__politika 0.998509 __label__geography__kuba 0.946607 __label__emberi@@jogok 0.839744 __label__belpolitika 0.334599 __label__társadalmi@@szervezet 0.148057 __label__geography__mianmar 0.061886 __label__geography__burma 0.0179962 __label__organization__amnesty@@international 0.0116973 __label__geography__belarusz 0.00574025 __label__geography__bolívia 0.0042088 $$$ __label__emberi@@jogok __label__politika geography__kuba genre__hír year__2008 $$$ Kevesebb kubai elítélt $$$ Kevesebb kubai elítélt Csökkent az első félévben a politikai foglyok száma Kubában, de a hatóságok továbbra is nyomás alatt tartják az ellenzéket – derül ki a Kubai Emberi Jogi és Nemzeti Megbékélési Bizottság (CCHRNR) nevű szervezet jelentéséből. A szigetország egyik legismertebb emberjogi szervezete szerint Kubában 219 politikai fogoly van börtönben, 15-tel kevesebb, mint tavaly év végén. A szabadon engedettek többsége letöltötte büntetését, vagy betegség miatt kerülhetett ki a börtönből. A szervezet szerint amióta Raúl Castro átvette az ország vezetését súlyos beteg bátyjától, a 81 éves Fidel Castrótól, a rendőrség új taktikát alkalmaz, és nem elsősorban ismert ellenzékieket tartóztat le, hanem kevésbé neves aktivistákat, sokszor a tervezett titkos gyűlések, találkozók előtt, és általában 24 órán belül ki is engedik őket. Az egyik legismertebb ellenzéki, Elizardo Sánchez által vezetett szervezet szerint aligha várható rövid időn belül komolyabb változás az emberi jogok terén Kubában.
__label__energiaellátás 0.967909 __label__alternatív@@energia 0.859674 __label__energiaipar 0.77731 __label__villamosenergia-ipar 0.637041 __label__áramszolgáltatás 0.622469 __label__napenergia 0.355785 __label__környezetbarát@@termék 0.0695518 __label__környezetvédelem 0.0159164 __label__távfűtés 0.0124417 __label__áremelés 0.00556492 $$$ __label__geography__magyarország 1.00001 __label__energiaellátás 0.899131 __label__alternatív@@energia 0.817585 __label__villamosenergia-ipar 0.453272 __label__energiaipar 0.196836 __label__napenergia 0.112805 __label__áramszolgáltatás 0.0926978 __label__környezetvédelem 0.0675567 __label__környezetbarát@@termék 0.0362301 __label__távfűtés 0.0116973 $$$ __label__alternatív@@energia __label__energiaellátás __label__lakás geography__magyarország genre__cikk genre__keretes year__1996 $$$ Autonóm ház $$$ Autonóm ház A Naturexpo szabad területén található Autonóm ház az egyik legérdekesebb „kiállítási tárgy”. Az energiatakarékos megoldások, illetve az újratermelődő energiahordozók állami támogatása híján az efféle építmény ma még ritkán jelent racionális alternatívát annak, aki új lakóház építésébe fog. A Szelíd Technológia Alapítvány által összefogott 27 vállalkozás közös házának napkollektoros fűtési rendszere ugyanis legalább másfélszer annyiba kerül, mint a hagyományos. A többletbefektetés megtérülési ideje a helyettesített energiahordozótól függően 10 év körüli – mondja Ertsey Attila, az alapítvány kuratóriumának elnöke. Persze, ha árammal vagy az ennél is drágább gázolajjal (háztartási tüzelőolajjal) fűtenek, érdemesebb a cserére gondolni, mivel – a szolárrendszereket szerelő Zuglói Hang-ár Bt. képviselője szerint – már 3-5 év alatt megtérülhet az 1-1,5 milliós befektetés. A korszerű napkollektorok már a szórt fényt is hasznosítják, így telente is viszonylag ritkán kell a rásegítő energiaforrást igénybe venni – magyarázzák az Autonóm Ház szakemberei. Maga az épület egyébként bizonyíték arra, hogy nem kis utánajárással ugyan, de beszerezhetők az ilyen ma még különlegesnek számító energiaellátó-rendszerekhez idomuló fogyasztóberendezések: a Lehel/Zanussi 33, illetve 55 literes hűtőgépe a napelemekhez igazodva 12 volttal működik, az Energomat mosógép külön melegvizes csatlakozóval kihasználja a napmelegítette vizet, s így áramot csak a tárcsa forgatására használ. Egy hétvégi házban 5 nap alatt feltölthető annyira az akkumulátor, hogy utána a két hétvégi napon elegendő áramot adjon le az ilyen berendezések működtetésére. Egy 20 ezer forintos akkuval és 80 ezer forintos napelemmel jut energia a világításra és némi vízszivattyúzásra, több százezer forintért – esetleg egy 200 ezer forintos 70 wattos szélgéppel kiegészítve – azonban már a háztartási berendezések is elláthatók saját árammal. Ha messze van a távvezeték, még olcsóbb is lehet ez a megoldás, mint az áram bevezetése.
__label__városépítészet 0.0229874 __label__befektetés 0.00264167 __label__csillagászat 0.0010105 __label__geológia 0.000765406 __label__világörökség 0.000454218 __label__művészet 0.000454218 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 $$$ __label__geography__oroszország 0.919653 __label__városépítészet 0.348655 __label__geography__párizs 0.0236995 __label__geography__moszkva 0.0145136 __label__város 0.00885735 __label__geography__bukarest 0.00383448 __label__geography__szentpétervár 0.00299103 __label__geography__dubai 0.00281093 __label__ingatlan 0.00281093 __label__csillagászat 0.00248262 $$$ __label__műemlék __label__műemlékvédelem geography__moszkva geography__oroszország person__luzskov person__jurij genre__hír year__2007 $$$ Luzskov trónterme $$$ Luzskov trónterme „Moszkvának eddig nem volt Téli Palotája, most lesz” - mondta még 2004-ben Luzskov moszkvai polgármester, amikor az orosz főváros nevében átvette kezelésre Caricino palotaromjait. Az eredmény ellentmondásosra sikeredett. A Moszkva délkeleti részén fekvő Caricino kerületben vasárnap nyitották meg a nagyközönség előtt Nagy Katalin cárnő 18. századi palotáját. Bár hivatalosan felújítás zajlott a 100 hektáros park közepén lévő épületben, gyakorlatilag új palota épült Luzskov kedvére. Katalinnak nem tetszett a teljesen be sem fejezett épületegyüttes, kétszer is leromboltatta, így a 21. század építői saját elképzeléseiket is érvényesítették. A legsúlyosabb történelemhamisításnak - moszkvai művészettörténészi körökben inkább a vandalizmus szót használják - az számít, hogy Caricino most, Katalin korabeli kifejezett tilalma ellenére, tróntermet is kapott. A két szint magas központi terem kialakításához azonban a kései utódoknak át kellett törniük a földszint és az első emelet között plafont. Felületes szemlélőnek is egyből szemet szúr, hogy a földszinti ablakok kisebbek, mint az emeletiek, így a trónteremben nézelődőknek olyan érzésük lehet, mintha fordítva épült volna az egyébként impozáns nagyterem.
__label__bankkártya 0.692652 __label__bank 0.0827073 __label__pénzhelyettesítő@@fizetőeszközök 0.0113418 __label__pénzügy 1e-05 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__bankkártya 0.907322 __label__organization__mbna 0.0656148 __label__geography__dél-amerika 0.0140736 __label__organization__first@@data@@international 0.00832578 __label__organization__bnp-kh-dresdner@@bank@@rt. 0.00735583 __label__organization__fokuszonline@@internetes@@könyváruház@@rt. 0.00507033 __label__person__fassang@@lászló 0.00491541 __label__organization__co-op@@hitel@@zrt. 0.00491541 __label__organization__külföldi@@magánberuházások@@társasága 0.00461957 __label__organization__arriva 0.00447838 $$$ __label__bank __label__bankkártya geography__usa organization__visa genre__hír year__2006 $$$ Visa hitelkártya-társaság $$$ A Visa hitelkártya-társaság egyesíti észak- és latin-amerikai, ázsiai, valamint közép- és kelet-európai ágát, az így létrehozott céget pedig tőzsdére viszi, míg a nyugat-európai régió a fizetési rendszerben részes bankok szövetségeként működik tovább.
__label__pénzügy 0.979046 __label__forint 0.877487 __label__forintárfolyam 0.577505 __label__valuta 0.168867 __label__valutakereskedelem 0.0583558 __label__gazdaság 0.0132328 __label__forintleértékelés 0.00281093 __label__kamat 0.00281093 __label__valutakosár 0.000839589 __label__konvertibilitás 0.000742181 $$$ __label__geography__magyarország 1.00001 __label__forint 0.99372 __label__pénzügy 0.941664 __label__forintárfolyam 0.921932 __label__valutakereskedelem 0.0321107 __label__kamat 0.0128312 __label__valuta 0.0116973 __label__gazdaság 0.0109969 __label__pénzbevonás 0.00137703 __label__infláció 0.000839589 $$$ __label__forint __label__forintárfolyam __label__gazdaság __label__pénzügy __label__valuta __label__valutakereskedelem geography__magyarország genre__hír year__2008 $$$ Eltörölt árfolyamsáv $$$ FEBRUÁR 26. Eltörölt árfolyamsáv A Magyar Nemzeti Bank (MNB) a kormánnyal egyeztetve eltörölte azt a 240,01–324,18 forint között mozgó 30 százalékos sávot, amelyen belül a magyar valuta euróval szembeni árfolyama ingadozhatott. A forint az idén – sokszor egy napon belül is – soha nem látott mértékű kilengéseket produkált. A kedvezőtlen inflációs kilátások miatti áprilisi–májusi háromszori jegybanki kamatemelés (7,5 százalékról 8,5-re) késleltetett hatásaként az euróval szembeni árfolyam július közepén a 228-as történelmi rekordra erősödött. Zuhanni kezdett viszont a forint árfolyama az amerikai Lehman Brothers bankház szeptember közepi becsődölése nyomán világszerte eltűnt kockázatvállalási hajlandóság miatt, amire építve a spekulánsok az október 23-ai ünnepig egészen 286 forintra gyengítették. Az erre válaszként 3 százalékponttal, 11,5 százalékra emelt MNB-alapkamat és az EU–IMF–Világbank hármas 20 milliárd eurós gyorshitelígérete megállította a forint szabadesését. Az árfolyam 260 és 265 forint közötti stabilizálódását látva az MNB lapzártánkig két lépésben 10,5 százalékosra csökkentette az alapkamatot.
__label__internet 1.00001 __label__elektronikus@@sajtó 0.00691384 __label__informatika 0.00289958 __label__számítógépes@@bűnözés 0.00110873 __label__információszolgáltatás 0.000742181 __label__e-kereskedelem 0.000513336 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 $$$ __label__internet 1.00001 __label__geography__magyarország 1.00001 __label__elektronikus@@sajtó 0.00151118 __label__e-kereskedelem 0.000839589 __label__organization__matávnet@@kft. 0.00054578 __label__információszolgáltatás 0.000454218 __label__organization__hvg@@online 0.000355992 __label__külpolitika 1e-05 __label__organization__täglich@@alles 1e-05 __label__person__falk 1e-05 $$$ __label__internet geography__magyarország genre__táblázat year__2002 $$$ A leglátogatottabb magyar webes szolgáltatások $$$ A leglátogatottabb magyar webes szolgáltatások Táblázat: Rangsor Szájt/Szájtcsoport Üzemeltető Heti látogatott- ság* (session) Oldalletöltés** (page impression) 1. (1) Origo Axelero Internet Rt. 3383606 23091177 2. (2) Index Index.hu Rt. 1854340 16117093 3. (3) Startlap VNU Budapest Lapkiadó 1471424 3914934 4. ( 4) True Network SWI Kommunikációs Kft. 1109644 8288421 5. ( 5) Habostorta Habostorta Kft. 741836 5766808 6. (6) Korridor Network Korridor Internet Kft. 741278 10338562 7. ( -) 777.sms Westel Mobil Távközlési Rt. 579283 2039303 8. ( 8) Mellesleg Portál Magazin Mellesleg Szórakoztató 501911 2622639 9. (9) Hunnianet Hunnia.net Kft. 377037 5650977 10. (10) Hírek Média + IT Network Terminal Hírek Média- és Internet Technológiai Kft. 341540 1394370 Megjegyzés: az áprilisban hetedik helyezett stop.hu szájt forgalmi adatai lapzártánkig nem kerültek nyilvánosságra. Egyhetes összesített adatok 2002 májusából (zárójelben az áprilisi helyezés). * Egy felhasználóhoz köthető, elkülöníthető oldalletöltés-sorozatok száma. ** A felhasználók által kért és a szolgáltató szervere által megjelenített oldalak száma Forrás: Medián
__label__belpolitika 0.766304 __label__média 0.0875738 __label__társadalom 0.0149671 __label__politika 0.00782589 __label__önkormányzat 0.00318268 __label__társadalmi@@szervezet 0.00137703 __label__televízió 0.000598409 __label__elektronikus@@sajtó 0.000454218 __label__demonstráció 0.000378298 __label__befektetés 0.00034535 $$$ __label__geography__oroszország 1.00001 __label__geography__moszkva 0.948165 __label__person__vlagyimir 0.392347 __label__társadalom 0.287778 __label__person__putyin 0.217348 __label__organization__egységes@@oroszország 0.132974 __label__média 0.132974 __label__belpolitika 0.103759 __label__geography__szentpétervár 0.090103 __label__person__luzskov 0.0827073 $$$ __label__belpolitika __label__önkormányzat __label__politika geography__moszkva geography__oroszország person__luzskov person__jurij genre__hír year__2010 $$$ Luzskov célkeresztben $$$ Luzskov célkeresztben A Kremlt sejtik a moszkvai kommentárok annak a sajtókampánynak a hátterében, amely a múlt hét végén teljesedett ki az orosz főváros polgármestere, Jurij Luzskov ellen. A Gazprom médiaholdingjához tartozó tévécsatorna, az NTV egyebek közt azt firtatta, hogy meggazdagodásához milyen segítséget kapott a moszkvai vezetéstől Luzskov dollármilliárdossá lett felesége, az építési vállalkozó Jelena Baturina. Aztán a polgármestert szintén élesen bíráló tudósításokkal három, állami ellenőrzés alatt álló televíziós csatorna is csatlakozott a kampányhoz. Luzskovot a feltételezések szerint Dmitrij Medvegyev államfő környezete állította célkeresztbe, valószínűleg azért, mert még az előtt meg akarnak szabadulni tőle, hogy a jövő év közepén lejár a megbízatása. Néhány korábbi nyilatkozatából ugyanis arra a következtetésre jutottak, hogy a városvezető éket akart verni az elnök és Vlagyimir Putyin kormányfő közé – az utóbbi támogatására számítva.
__label__idegenforgalom 0.182436 __label__szállodaipar 0.0980893 __label__üdülés 0.0132328 __label__szórakoztatóipar 0.00942259 __label__utazási@@iroda 0.00885735 __label__befektetés 0.00782589 __label__ruhaipar 0.00592107 __label__síelés 0.00338661 __label__luxusipar 0.00289958 __label__sportszergyártás 0.00281093 $$$ __label__geography__franciaország 0.962683 __label__idegenforgalom 0.600198 __label__szállodaipar 0.0600966 __label__szórakoztatóipar 0.0518555 __label__luxusipar 0.0420977 __label__befektetés 0.0362301 __label__geography__európa 0.0124417 __label__organization__danubius@@hotels@@rt. 0.00649827 __label__organization__prada 0.00523013 __label__person__bernard 0.00523013 $$$ __label__gazdaság __label__idegenforgalom geography__franciaország organization__club@@méditerranée genre__cikk year__2001 $$$ Leépít a Club Med, Befürödtek $$$ Leépít a Club Med Befürödtek Az egzotikus nyaralóhelyeken elegáns üdülőfalvakat üzemeltető francia Club Med egyes létesítményeinek bezárására kényszerül, miután a helyfoglalások visszaesése miatt csökken a nyeresége, és részvényeinek árfolyama is esik. Tíz országban tizenöt üdülőfaluját bezárja, ugyanakkor szabadidőközpontok sorát nyitja világszerte az idegenforgalomban fogalomnak számító francia Club Méditerranée SA (Club Med) társaság, amely így próbál úrrá lenni évek óta tartó pénzügyi gondjain. Az egyik legismertebb francia márkának tartott Club Med Európa vezető üdülőfalu-fenntartója, 40 országban 125 létesítményt üzemeltet. Bajai korábban kezdődtek: a fejlődés több évtizedes sikerszéria után, a kilencvenes évek elején torpant meg, majd néhány veszteséges év után a társaság 1996-ban már osztalékot sem fizetett. A kétségbeesett részvényesek 1997-ben úgy döntöttek, egy nemzetközi tapasztalatokkal rendelkező menedzsert keresnek a vállalat élére. A választás az 53 éves Philippe Bourguignonra esett, aki a Párizs melletti EuroDisney szórakoztatópark nyereségessé tételével szerzett magának nevet a francia üzleti életben. Mellette szólt az is, hogy évtizedeken át az idegenforgalomban dolgozott, a hetvenes években Ázsiában, majd az USA-ban, ahol a francia Accor-csoport Novotel és Sofitel szállodaláncát építette ki. Az EuroDisneynél elért sikereket várták Bourguignontól a Club Med részvényesei is, ám itteni tevékenysége egyelőre ellentmondásos. Bourguignon az első három hónapban körbejárta a cég üdülőfalvait, majd hozzálátott a korábbi munkahelyein már bevált költségcsökkentési módszerek bevezetéséhez. A kedélyesen laza franciás cégvezetést szigorú, amerikai típusú menedzsmentmodellre cserélte, és drasztikus létszámleépítésbe kezdett. Lefaragta a költségeket a Franciaország után a cég második legfontosabb piacának számító USA-ban is, ahol az ügynökhálózatot működtető hét szervezőközpontból például csak egyet hagyott meg. Ugyanakkor 350 millió dollárnyit költött 70 üdülőfalu felújítására. Az eredmény nem is maradt el: 1998-ban a cég már nem volt veszteséges, 1999-ben újra fizetett osztalékot, a kapacitáskihasználtság 67-ről 74 százalékra emelkedett. Amikor 1997 márciusában átvette az irányítást, a részvények árfolyama 60 euró volt, 2000 júniusára 150-re kúszott fel. Azóta azonban újabb negatív fordulat következett, a Club Med-részvényeket ma 35-37 eurón jegyzik, a cég az utóbbi három negyedévben folyamatosan visszavett nyereség-előrejelzéseiből, a Les Echos párizsi gazdasági lap értesülései szerint pedig az idén és valószínűleg még jövőre is veszteséggel zár. Az okot a cégvezetés elsősorban a világgazdaság lassulásában látja, az utóbbi egy évben ugyanis a recessziós félelmek miatt visszaesett az utazási hajlandóság az USA-ban, és Japánban is kevesebb helyfoglalást regisztráltak, holott korábban - a francia mellett - ez a két piac volt a meghatározó. A szeptember 11-ei merénylet csak súlyosbította a helyzetet, azóta a felére esett a foglalás. Ez 25-30 millió euróval rontja a cég eredményét, így üzemi nyeresége várhatóan 45-50 millió lesz az október 31-én végződő pénzügyi évben. Ez az előző évinek csupán a fele, ami nem elég ahhoz, hogy a Club Med társasági szinten nyereséges legyen. Bourguignon vezetésével új beruházásokba is kezdtek. Az idén év elején 55 millió dollárért megvették a francia Gymnase Club fitnessklubláncot, és a nyaraláshoz szükséges cikkeket (napszemüveg, fürdőruha, bőrönd, naptej, parfüm stb.) is kínálnak a cég logójával. Club Med World néven pedig a gyerekjátszótól az éjszakai klubon és edzőtermen át a könyvtárig mindenféle szolgáltatást nyújtó szabadidőközpontokat nyitottak. Az elsőt - 15 millió eurós beruházással - Párizsban, ebben három étterem is kínál nemzetközi ínyencségeket. A következő négy évben 15 hasonló létesítmény nyitását tervezik Los Angelestől Milánóig. Mivel mindezek az intézkedések egyelőre nem hoztak áttörést, Bourguignon a minap a cég történetében példátlan döntést hozott: bezár 15 üdülőfalut. A bezárások nem minden esetben lesznek véglegesek, de a mostani téli szezon idejére mindenképpen érvényesek. Főként az úgynevezett napfényes üdülőhelyeket érintik, azokba ugyanis szinte kizárólag légi úton lehet eljutni, márpedig az amerikai merényletek és a feszült közel-keleti helyzet miatt most nagyon sokan félnek repülőre ülni. A bezárásra ítélt létesítmények között mexikói, izraeli, tunéziai, malajziai és elefántcsontparti telepek vannak, néhányat pedig el is adnak. Bourguignon intézkedéseitől az alapító Gilbert Trigano valószínűleg forog a sírjában - jegyzik meg a francia lapok. Trigano 1950-ben alapította a Club Medet belga társával, Gerard Blitz-cel. Az első telep még korántsem hasonlított a későbbiekre: néhány, az akkor még kevés európai turista által ismert spanyolországi Mallorca szigetén felállított sátorból állt. A körülmények ugyan kezdetlegesek voltak, ám az egzotikus hely, a napfény és a tengerpart elvarázsolta a nyaralókat, akiknek Trigano nemcsak előre lefoglalható szállást nyújtott, hanem odautazásukról, majd ottani programjukról és az étkezésükről is gondoskodott. A vállalkozás gyorsan fejlődött, a sátrak helyére hangulatos kőházak kerültek, és az ellátás színvonala egyre magasabb lett. A cég 1957-ben részvénytársasággá alakult, papírjait 1966-ban már a párizsi tőzsdén jegyezték, világszerte sorra nyíltak üdülőfalvai, a Club Medet az egzotikus, minden részletre kiterjedően megszervezett nyaralások úttörőjeként ismerték. A világ legkellemesebb tengerpartjain felépített üdülőtelepei nemcsak luxusszínvonalú szállással, hanem királyi lakomákkal és válogatott italokkal, a zenés-táncos estektől a vetélkedőkön át a folklórbemutatókig különféle szórakozási lehetőségekkel várták a pihenni vágyókat. A cég 1984-ben a New York-i tőzsdén is megjelent, vendégeinek többsége akkor már amerikai és japán volt. A kilencvenes évek elejére azonban a Club Med vonzereje megkopott. Addigra ugyanis számos hasonló, szintén úgynevezett „all-inclusive” üdülést kínáló cég jelent meg a piacon, ráadásul a Club Med nem tartott lépést a turisztikai szokások változásával. Sok nyaraló giccsesnek találta létesítményeit, a programokat pedig sziruposnak, mesterkéltnek, hiányolták ugyanakkor a divatosabbá vált sportos, kalandos nyaralás lehetőségét. A létesítmények állaga is romlani kezdett, különösen más cégek újonnan épült üdülőtelepeihez képest. Visszavetette a céget az 1991-es Öböl-háborút követő idegenforgalmi recesszió is. Mindezeken nem tudott úrrá lenni az igazgatói posztot időközben apjától átvevő Serge Trigano, akit a részvényesek 1996-ban visszahívtak posztjáról, s egy ideig apjával együtt az igazgatótanácsba száműztek, majd Bourguignon megjelenése után a vérig sértett alapító és fia végleg távozott a cégtől (az alapító idén februárban, 80 évesen hunyt el). A cég rendbetételekor korábban felmerült a felvásárlás lehetősége is - a német Preussag turisztikai cég utazási irodája és a francia Accor hotelláncok neve hangzott el -, ám az idegenforgalmi ágazat megtorpanása miatt ennek most nincs sok esélye. A Club Medben a legnagyobb - 23,8 százalékos, 32,1 százaléknyi szavazati jogot megtestesítő - tulajdoni hányaddal rendelkező két olasz holding, az Agnelli család érdekeltségébe tartozó Exor Group és az IFIL máris jelezte, szükség esetén alaptőke-emeléssel kész növelni tulajdoni részét.
__label__adatvédelem 0.988678 __label__közérdekű@@adat 0.461027 __label__személyiségi@@jogok 0.212079 __label__ombudsman 0.0980893 __label__államtitok 0.0875738 __label__szolgálati@@titok 0.0695518 __label__állampolgári@@jogok 0.0488678 __label__ügynökmúlt 0.0222962 __label__üzleti@@titok 0.0169249 __label__személyi@@igazolvány 0.0128312 $$$ __label__geography__magyarország 1.00001 __label__adatvédelem 0.991694 __label__közérdekű@@adat 0.577505 __label__személyiségi@@jogok 0.233716 __label__szolgálati@@titok 0.164526 __label__államtitok 0.144159 __label__organization__alkotmánybíróság 0.0953595 __label__személyi@@igazolvány 0.0656148 __label__üzleti@@titok 0.0566624 __label__információszolgáltatás 0.0518555 $$$ __label__közérdekű@@adat __label__polgári@@jog __label__politika genre__cikk author__fahidi@@gergely year__2005 $$$ VÁLTOZÓ ADATVÉDELEM, Közérdekességek $$$ VÁLTOZÓ ADATVÉDELEM Közérdekességek Késéssel ugyan, de megkezdődött egy alkotmányos mulasztás jóvátétele: az adatvédelmi törvény módosításának a parlamentben most tárgyalt tervezete szerint némileg csökkenne a hatóságok titkolózási lehetősége; az úgynevezett belső anyagokat, valamint a közszereplők személyes adatainak egy részét is megismerhetőbbé kellene tenni. „Szeretnék emlékeztetni arra ebben az összefüggésben, hogy az Orbán-kormány egyszerűbbnek tartotta a kormányülés jegyzőkönyveztetésének, illetve hangfelvételeinek megszüntetését, mintsem azt vállalta volna, hogy valamikor is nyilvánosságra kerüljenek az ott elhangzott, nevezhetjük döntés-előkészítő tevékenységnek, a nyomai.” „Az állam nem biztosítja a közérdekű adatok nyilvánosságát, például a közpénzek elköltésének átláthatóságát. A nagy szemfényvesztés, a közpénzügyi államtitkárság (...) vezetője a rendőrkutya szívósságával kutatott közpénzekkel kapcsolatos visszaélések után, észre sem véve saját kormányának egyre kínosabb ügyeit.” Mindkét hozzászólás a személyes adatok védelméről és a közérdekű adatok nyilvánosságáról szóló, közismert nevén adatvédelmi törvény (Avtv.) módosításának parlamenti vitájában hangzott el, az első Pető Iván (SZDSZ), a második Gyimesi József (Fidesz-MPSZ) szájából. A közelmúlt kormányzati „maszatolásait” felemlegető politikai szurkálódásokat az kapcsolja össze, hogy azokat a parlamenti ellenfelek az Avtv. tervezett módosításának támogatását indokolva fogalmazták meg. Az eddigi törvényhozási vita azt mutatja, hogy a bizottsági üléseket személyesen is látogató Péterfalvi Attila adatvédelmi biztosnak sikerült négypárti konszenzust „összehoznia” (kétharmados törvényről lévén szó, az ellenzék legalább részleges támogatása elengedhetetlen). A tervezett változtatások főbb elemei, hogy az Alkotmánybíróság (AB) tavalyi határozatának (HVG, 2004. április 17.) megfelelően korlátoznák a hatósági döntés-előkészítő iratok titkosíthatóságát. Emellett a közfeladatokat ellátó személyeknek is az eddiginél szélesebb körben kellene „eltűrniük” a nyilvánosság érdeklődését, az elmúlt évtized technikai fejlődésére figyelemmel pedig a közérdekű információk igénylését interneten is meg lehetne tenni. Az interneten vagy más, elektronikus úton történő érdeklődés esetén - változik a törvény szóhasználata is, az alárendeltséget sugalló „kérelmező” helyére „igénylő” kerül - fontos, hogy az adatszolgáltató a közlést nem kötheti fő szabályként a személyazonosító adatok közléséhez, például számítógépes regisztrációhoz. Az őt érő kritikák szerint sokkal inkább a személyes adatok védelmére, mintsem a közérdek vezérelte nyilvánosság erősítésére koncentráló Péterfalvi egy adatkezelési enyhítést maga javasolt. A hatályos szabályok szerint ugyanis személyes adatok továbbítása olyan államokba, amelyeket az Európai Unió nem deklarált „biztonságos adatkezelőnek”, még az érintett beleegyezésével, saját kezdeményezésére is tilos. Jogszerűen ma nem lehetne elküldeni például Egyiptomba a szállást foglalni akaró magyar turisták adatait, vagy egy horvátországi magyar nyaralóvásárlást sem lehetne faxon, levélben előkészíteni; a jövőben viszont erre az érintett beleegyezésével mód lesz (ahogy ez sokszor most is gyakorlat). Sokkal jelentősebb változtatásnak ígérkezik az, amire Pető és Gyimesi is utalt, hogy a különböző állami, önkormányzati döntéseket előkészítő iratok, elemzések, tanulmányok nem minősülhetnek automatikusan titkosnak, s még ha indokolt is védelmük a nyilvánosságtól, elzárásuk lehetséges leghosszabb időtartama az eddigi 20-ról 10 évre csökkenne. Az egyik legkülönlegesebb jogvita egy hasonló ügyben éppen az AB és egy civil jogvédő szervezet, a Társaság a Szabadságjogokért (TASZ) között folyik: annak eldöntését kérik a bíróságtól, vajon a kábítószer-fogyasztással kapcsolatos, Hende Csaba (egykor MDF-es, most fideszes) képviselő, volt igazságügyi politikai államtitkár készítette beadvány a maga egészében megismerhető-e (első fokon az AB győzött). A „közérdekből nyilvános adat” meghatározása is sok vitára adhat alkalmat, ez ugyanis kiterjed a közfeladatot ellátók e feladatkörével kapcsolatos személyes adataira is. A tervezett módosítás végképp eldönteni látszik - méghozzá a nyilvánosság javára - azt a kérdést, hogy például a közmédia-vezetők fizetése megismerhető-e, sőt az adatvédelmi biztos szerint további törvényalkotással tovább is lehetne lépni, az állami többségű cégek irányítóira kiterjesztve a kötelező átláthatóságot. FAHIDI GERGELY
__label__járvány 0.839744 __label__állategészségügy 0.348655 __label__húspiac 0.173298 __label__élelmiszer-biztonság 0.0875738 __label__húsipar 0.0675567 __label__közegészségügy 0.0566624 __label__gazdaság 0.0503406 __label__állattenyésztés 0.0420977 __label__baromfiipar 0.0362301 __label__természeti@@katasztrófa 0.0185566 $$$ __label__geography__nagy-britannia 1.00001 __label__járvány 0.847978 __label__geography__európai@@unió 0.822199 __label__állategészségügy 0.546748 __label__húspiac 0.437833 __label__baromfiipar 0.187143 __label__állattenyésztés 0.173298 __label__húsipar 0.160276 __label__geography__nyugat-európa 0.112805 __label__gazdaság 0.109716 $$$ __label__járvány __label__állategészségügy geography__nagy-britannia genre__cikk year__1996 $$$ A kergemarhakór hatásai, Kész őrület $$$ A kergemarhakór hatásai Kész őrület Először volt az ijedség, aztán jött a pánik, mostanra pedig maradt a hisztéria – Nagy-Britannia után számos európai, sőt jó néhány távoli ország is kétségbeesett intézkedéseket hozott a múlt héten a halálosan veszélyesnek tartott brit marhahús ellen. A botrány keltette hullámoknak a gazdasági következményeken túl politikai velejárói is lehetnek Londonban, az ellenzék máris a felelősnek tartott kormányfő fejét követeli. Írország a múlt héten megszigorította határainak védelmét, hogy a brit marhapásztorok ne tudják átterelni fertőzött állataikat; a belga farmerek önvédelmi egységeket alkottak, és ellenőrző körútakra mentek a hűtőházakba; a francia állattenyésztők őrszemeket állítottak az utakra, hogy feltartóztassák a szigetországból érkező hússzállító kamionokat; az angolosan étkező Portugáliában felére esett a bifsztek iránti kereslet; Dániában még a brit eredetű kozmetikumokat is száműzték a boltokból attól tartva, valamilyen marhaszármazékot kevertek az alapanyagba; Hollandiában elrendelték 64 ezer brit eredetű borjú levágását; Albánia pedig – a vén kontinens legalultápláltabb országa – minden európai marhahúst kitiltott. Az emberre is halálos Creutzfeldt-Jakob (CJ) betegséggel egyes szakértők szerint összefüggésbe hozható szarvasmarhakór, a Bovine Spongiform Encephalopathia (BSE) kapcsán két héttel ezelőtt kitört pánik (HVG, 1996. március 30.) hisztérikus reakciókat váltott ki számos Európán kívüli országban is. Tajvan a brit marhahúskonzervet is kizárta piacáról; a dél-afrikai éttermekben elefánt- és rinocéroszhúst ajánlanak a valódi bifsztek helyett; Jordánia a Nagy-Britanniából származó csokoládét is indexre tette attól tartva, hogy a tehéntej is fertőző lehet; Egyiptomban importtilalmat vezettek be a marhabőrből készült brit termékekre, a Costa Rica-i vámosok pedig – brit csempészhús után kutatva – minden egyes európai turista holmiját felforgatták. Volt azért olyan ország is, amely segítséget jelzett: India például – ahol a teheneket szent állatnak tartják – „vallási menedéket” ajánlott a brit marháknak. A legeredetibb ötlettel mégis Kambodzsában álltak elő: azt javasolták, a levágás helyett szállítsák hozzájuk a marhákat, a 11,5 milliós állományt küldjék rá az aknamezőkre, s így egyúttal velük hatástalanítsák a háborúból visszamaradt több millió taposóaknát. A londoni kormánykörökben tapasztalható kezdeti bizonytalanság után a hét végén megszületett az első konkrét intézkedés. A többször is felmerült tömeges vágásról – először a teljes állomány, majd az 1990 előtt született mintegy 4-4,5 millió marha megsemmisítését javasolták – egyelőre továbbra sem döntöttek. Douglas Hogg mezőgazdasági miniszter azonban 85 millió fontos (129 millió dollár) rendkívüli segélyt helyezett kilátásba az ágazatnak, s eldöntötték, hogy emberi fogyasztásra ezentúl nem használható fel a 30 hónapnál idősebb marhákból nyert hús, valamint szigorúbb ellenőrzést vezettek be a fertőzés kiszűrésére, a tíznaposnál fiatalabb bikák levágásáért pedig a gazdáknak egyedenként 100 fontot juttatnak. Major kormányfő legnagyobb sajnálatára viszont az Európai Unió (EU) mezőgazdasági minisztereinek hétfőről keddre áthúzódott luxemburgi válságértekezletén sem oldották fel a brit húsra egy héttel korábban elrendelt világméretű exporttilalmat. Az EU egyébként azzal számol, hogy – a brit javaslatnak megfelelően – összesen mintegy 4 millió marhát kell levágni. A marhavésznek köszönhetően egy csapásra a legismertebb európai politikusok sorába lépett Franz Fischler, a brüsszeli bizottság mezőgazdasági ügyekért felelős osztrák tagja szerint Brüsszel a következő 4 év során évi 250 millió dollárral igyekszik enyhíteni a brit károkat. London egyébként – arra alapozva, hogy az EU korábban, a sertéspestis miatti tömeges vágás idején a német és a belga gazdák kárának a kétharmadát fedezte – azt ajánlotta, hogy Brüsszel vállalja a költségek 80, míg Nagy-Britannia a 20 százalékát. Az Egészségügyi Világszervezet (WHO) egyébként e héten – lapzártánk után – tartotta rendkívüli értekezletét a BSE ügyében. A brit miniszterelnök a múlt héten ügyes fordulattal európai problémának nyilvánította a kergemarhakórt. A torinói EU-csúcson e tekintetben szolidaritásra is lelt kormányfőtársai körében, akik, hogy kedvezzenek az 53. születésnapját ünneplő Majornek, 140 millió tonna brit marhahúst rendeltek a közösségi készletek feltöltéséhez, igaz, a tilalom visszavonására azért nem voltak hajlandók. Nem voltak azonban ilyen elnézőek vele Londonban. A brit politikai körökben fellángolt viták során sokan azt hangoztatták, hogy az évek óta széles körben ismert veszély mostani felfújása mögött politikai indítékok húzódnak meg. A még a londoni parlamentben is szokatlanul heves összecsapásokban John Major tudatos pánikkeltéssel vádolta az ellenzéket, Tony Blair munkáspárti vezér viszont egyenesen őt tette felelőssé a brit gazdaságot fenyegető veszélyekért. A konzervatív kormánynak nem is jöhetett rosszabbkor a marhabotrány: egyre apadó, s mostanra 2 fősre csökkent parlamenti többségét akár már az április 11-i staffordshire-i időközi választáson elveszítheti. Ezért aztán érthető módon mindenféle eszközzel megkísérelte visszahódítani a brit fogyasztók marhahús iránti bizalmát – s ezzel együtt a tory kabinetbe vetett hitét. Major többször kijelentette, hogy a brit marhahús ehető, a fertőzés veszélye csekély. Ráadásul a kutatók is jelezték: a színhúsban eddig nem találták nyomát BSE-fertőzésnek, csak az olyan termékekben – például kolbászok, hamburgerek – amelyekbe a fertőzött agy- és gerincvelőből is kerülhet. Igaz – teszik hozzá a kétkedők –, a kór terjedéséhez az is elég, ha a fertőzött velő a hentesnél érintkezik a hússal. A brit vásárlók egyébként a hét végére mintha ocsúdni kezdtek volna a pánikból, és ismét bátrabban vásárolták a marhahúst. Igaz, ehhez az is hozzájárult, hogy a legtöbb bolt óriási kedvezményekkel kínálta a legdrágább húsokat is. Az egyik legnagyobb hálózat, a Sainsbury például féláron kínálta a vesepecsenyét, amely órák alatt eltűnt a pultokról, több helyen még utána is kellett rendelni. Miközben a vásárlók a marhahúsfogyasztás veszélyeivel próbálkoznak megbarátkozni, újabb pánik körvonalai kezdenek kirajzolódni. Brit orvosok a napokban bejelentették: a sertéshúsban – valószínűleg madárürülékkel fertőzött tápszer következtében – emberre is veszélyes tbc-vírust találtak.
__label__gazdaság 1.00001 __label__belpolitika 0.839744 __label__gazdasági@@válság 0.140346 __label__társadalom 0.0827073 __label__politika 0.0229874 __label__kormány 0.019134 __label__gdp 0.0149671 __label__munkanélküliség 0.0145136 __label__gazdaságpolitika 0.0140736 __label__országgyűlési@@választás 0.0100236 $$$ __label__gazdaság 1.00001 __label__geography__szlovénia 0.782673 __label__belpolitika 0.384922 __label__társadalom 0.245095 __label__gazdasági@@válság 0.0695518 __label__geography__lettország 0.0216253 __label__kormány 0.0203424 __label__nyugdíj 0.0174525 __label__politika 0.0174525 __label__geography__baltikum 0.0149671 $$$ __label__belpolitika __label__gazdaság __label__népszavazás __label__politika __label__társadalom geography__szlovénia genre__cikk author__vass@@péter year__2011 $$$ Krízis és függetlenségi évforduló Szlovéniában, Nem minden kerek $$$ Krízis és függetlenségi évforduló Szlovéniában Nem minden kerek Kormányválság, megszorító intézkedések, társadalmi feszültség – nem éppen ünnepi körülmények közepette emlékeznek meg a függetlenné válás 20. évfordulójáról Szlovéniában, az egykori mintaállamban, amely minden gondja ellenére ma is a régió legfejlettebb országa. Alig lehet szabad asztalt találni az éttermek, kávézók és sörözők teraszain a nyár eleji napsütésben Ljubljana belvárosában, a Ljubljanica folyó partján, akárcsak Mariborban a Dráva közelében, Bledben a tó menti promenádon vagy Portorozban a tengerparti sétányon. Válságnak semmi jele. Pedig a szlovén gazdaság közel két évtizedes lendületes gyarapodás után az egyik legnehezebb időszakát éli, egyesek már azzal riogatnak, hogy Írország, Görögország és Portugália után Szlovénia lehet a következő dominó az eurózóna adósságválságában. Nem más állítja ezt, mint Marko Kranjec, a szlovén központi bank kormányzója, arra utalva, hogy megfenekleni látszanak a válságból kivezető út lépéseiként a kormány által tervezett reformok. A népessége és területe alapján is egyötöd magyarországnyi állam lakosai ugyanis nagy többséggel elvetették a két héttel ezelőtti népszavazáson a parlament által tavaly decemberben már elfogadott nyugdíjreformot, amelynek nyomán az eddigi 57/58 évről fokozatosan 65-re emelnék a nyugdíjkorhatárt. Az elutasítás látványos üzenet volt a szociáldemokrata Borut Pahor kormányának: a szlovének nem hajlandók áldozatokra, nem kérnek a megszorításokból. Csakhogy a nyugdíjreform elutasításával még keményebb intézkedéseknek nyitottak utat. A költségvetés ugyanis képtelen lesz finanszírozni a nyugdíj- és tb-kassza egyre duzzadó hiányát, és az ország újabb hitelek felvételére kényszerül, tovább növelve az évek óta dagadó államadósságot. Szlovénia esetében a gazdasági bajok emlegetése igencsak meglepő. Az 1991-ben, éppen húsz évvel ezelőtt függetlenné vált egykori jugoszláv tagköztársaságot sokáig a kelet-közép-európai régió legfejlettebb államaként emlegették, egyenesen mintaként állították a régió országai elé. A jugoszláv utódállamok közül elsőként csatlakozhatott az EU-hoz 2004-ben, és minden régiós társát megelőzve elsőként vezethette be az eurót 2007-ben. A gazdaság rendületlenül fejlődött, 2008-ban az eurózóna egyik leggyorsabb, 4 százalék körüli GDP-növekedését produkálta, és az életszínvonal is lankadatlanul emelkedett, elérve az EU-átlag 91 százalékát. Csakhogy a nemzetközi válság 2008 végére felszínre hozott egy sor megoldatlan problémát. A kicsi, nyitott gazdaság megroppant, a következő évben a GDP már közel 8 százalékkal zuhant, az egyik legrosszabb eredményt produkálva az EU-ban, megugrott a munkanélküliség, sorra mentek csődbe a vállalatok, különösen az építőiparban, és nőtt a körbetartozás. Mindez szinte sokkolta az addigi fejlődésre büszke, az elért eredményekből engedni nem akaró szlovéneket. A kormány pedig, hogy tartsa a megszokott életszínvonalat, és elejét vegye a társadalmi elégedetlenségnek – no meg az országban rendkívül erős szakszervezeteknek és a szórványos tüntetéseknek engedve –, a válság hatásait enyhítő intézkedések sorát hozta. Emelte a minimálbért, segítséget nyújtott állami kézben lévő banknak és nagyvállalatoknak, így a vasútnak is – azaz duzzasztotta az államadósságot és a költségvetési deficitet. Ez az út azonban járhatatlannak bizonyult, és elkerülhetetlenné váltak a régóta halogatott szerkezeti reformok, így például a társadalom öregedése miatt finanszírozhatatlan nyugdíjrendszer átalakítása (HVG, 2010. október 2.). Ami most – az alkotmány alapján egy évig biztos – megakadt. A 47 éves Pahor azonban nyomban nyilvánvalóvá tette, hogy emiatt a kormány kemény megszorításokra kényszerül, nem zárva ki például az adóemelést sem. A miniszterelnök elutasította ugyanakkor, hogy a referendum kudarca miatt ő vagy kormánya lemondjon. Pedig az ellenzék a jövő októberben esedékes választás előrehozatalát követeli, és – ha nem is szó szerint, de – Danilo Türk államfő is utalt erre, felszólítva legalább a kormány jelentős átalakítására. Pahor erre hajlandónak is látszik, máris zajlanak az egyeztetések a két kisebb koalíciós partnerrel. De ha sikerülnek is a személycserék, Pahornak nem lesz könnyű elfogadtatnia a parlamentben a megszorításokat, kormánya ugyanis kisebbségben van, mióta májusban a nyugdíjasok pártja (DeSUS) kiszállt a kabinetből. A ljubljanai parlamentben rendre a mérleg nyelvének szerepét betöltő DeSUS egyebek között nem volt hajlandó elfogadni a nyugdíjszigorítást, sőt a nyugdíjak emelését követelte. Részben a gazdasági gondoknak és a csalódásnak tulajdonítja a társadalomban egyre növekvő feszültségeket Bozo Repe, a Ljubljanai Egyetem filozófia tanszékének tanára. Az egész térségben ismerős jelenségeket sorolt a HVG-nek: lecsúszóban a középosztály, érezhetően nő a szegények aránya (korábban ismeretlen látvány Ljubljanában: koldusok a belvárosi sétálóutcákon), túl sok fiatal tanul a felsőoktatásban, miközben egyre kevesebb a lehetőségük az elhelyezkedésre, mind több diplomás keres munkát külföldön. Különösen az orvosok, nővérek Olaszországba és Ausztriába vándorlása okoz gondokat, a helyükre elsősorban a jugoszláv utódállamokból, valamint – a két nyelv hasonlósága okán – Szlovákiából érkezik utánpótlás. Eközben erősödik az egyház befolyása a társadalomban, és új jelenség a Tito-éra utáni nosztalgia. Repe úgy véli, mivel a jugoszláv időkben a többi szocialista országbelinél tágabbak voltak a szabadság keretei, az önigazgatásnak köszönhetően pedig sokan tényleg magukénak érezték a munkahelyüket, és a társadalmat egyenlőség jellemezte, a mostani változások sokakban bizonytalanságot keltenek. Nem véletlen, hogy terjedőben az alkoholizmus, és az öngyilkosságok tekintetében Szlovénia az EU „élmezőnyébe” került. Előásták a régi sérelmeket is, második világháborús tömegsírok kerülnek elő, és náci kollaborációs vádak mellett az egykori partizánakciókat elítélő vádak hangzanak el. Borzolja a kedélyeket a korrupció is, amely egykor szinte ismeretlen volt, ma pedig egyre több jel utal arra, hogy a gazdasággal igencsak szoros kapcsolatban álló szlovén politikusok közül egyre többen érintettek benne. Külföldön is megdöbbenést keltett, hogy nemrég lemondásra kényszerült európai parlamenti képviselői posztjáról Zoran Thaler volt külügyminiszter, miután lapértesülések szerint pénzért latba vetette befolyását. Akár kihúzza mandátumának végéig a Pahor-kormány, akár felváltja esetleg egy jobbközép kabinet, megúszhatatlanok a megszorítások. Nem odázható tovább a munkaerőpiac liberalizálása – ma nagyon nehéz és költséges az elbocsátás, ezért a cégek nem szívesen vesznek fel új munkaerőt –, karcsúsítani kell az állami szektort, csökkenteni a közalkalmazottak számát, és társadalmi megegyezésre lenne szükség a kormány, a munkaadók és a szakszervezetek között – sorolta a legsürgetőbb teendőket a HVG-nek Samo Hribar Milic, a kereskedelmi kamara elnöke. Milic arra is utalt, a reformok késlekedésének az a legfőbb oka, hogy a kormánynak nincs kellő támogatottsága a parlamentben. A kilencvenes években Szlovénia nem erőltette sem a privatizációt, sem a külföldi tőke nagyarányú jelenlétét, ma a kormány mindkettőt pártolja – mondta a HVG-nek Janko Burgar, a gazdasági minisztérium államtitkára. A politikus szerint az egyik legfontosabb teendő a versenyképesség javítása. Ennek érdekében nem pusztán a külföldi tőkét, hanem a fejlett technológiát szeretnék az országba csábítani, különösen a nem hagyományos iparágakba, elsősorban a magas szakértelmet igénylő high-tech ágazatokba. A szlovén gondok jó néhány térségbeli és uniós államból nézve korántsem olyan súlyosak, sőt akár még irigylésre méltóak is. Számos kormány célként határozta meg azokat a makrogazdasági mutatókat, amelyek most Ljubljanát aggasztják. A fő számok: a GDP 43 százalékának megfelelő államadósság, a 6 százalékos költségvetési hiány (amelyet az idén 4,5, jövőre pedig 3,6 százalékra terveznek leszorítani), a 8 százalékos munkanélküliség. Ezek az adatok – bármilyen riasztóak is Ljubljanában – egyelőre nem igazán támasztják alá a következő dominót jósló vélekedéseket. Erre utal az is, hogy – bár sokan tartottak tőle – a legnagyobb hitelminősítők a referendum kudarca ellenére sem sorolták lejjebb a kockázati besorolások szempontjából továbbra is előkelő helyen jegyzett Szlovéniát. VASS PÉTER / LJUBLJANA
__label__részvény 1.00001 __label__elektronikai@@ipar 1.00001 __label__értékpapírpiac 1.00001 __label__mobiltelefon 0.0396488 __label__távközlés 0.00034535 __label__társadalom 1e-05 __label__történelem 1e-05 __label__pénzügy 1e-05 __label__váltó 1e-05 __label__news@@international 1e-05 $$$ __label__részvény 1.00001 __label__értékpapírpiac 1.00001 __label__elektronikai@@ipar 1.00001 __label__geography__finnország 0.917313 __label__mobiltelefon 0.569863 __label__organization__nokia 0.348655 __label__geography__európai@@unió 1e-05 __label__külpolitika 1e-05 __label__organization__täglich@@alles 1e-05 __label__person__falk 1e-05 $$$ __label__elektronikai@@ipar __label__értékpapírpiac __label__mobiltelefon geography__finnország organization__nokia genre__grafikon year__2010 $$$ A Nokia-részvények árfolyama $$$ A Nokia-részvények árfolyama 10430914.pdf
__label__földgázkitermelés 0.0695518 __label__földgázpiac 0.0179962 __label__külkereskedelem 0.00507033 __label__energiaipar 0.00233316 __label__gázszolgáltatás 0.00121659 __label__import 0.000742181 __label__szénbányászat 0.000529305 __label__radioaktív@@hulladék 0.000482855 __label__vízi@@energia 0.000440557 __label__uránbányászat 0.000389985 $$$ __label__geography__magyarország 1.00001 __label__földgázkitermelés 0.196836 __label__organization__mol@@rt. 0.177821 __label__földgázpiac 0.0583558 __label__külkereskedelem 0.0124417 __label__vízügy 0.00670285 __label__organization__dunamenti@@@@erőmű@@rt. 0.0047652 __label__energiaipar 0.0047652 __label__koncesszió 0.0042088 __label__organization__eni 0.00371725 $$$ __label__földgázkitermelés geography__magyarország genre__hír year__1996 $$$ Új magyar földgázmező $$$ Új magyar földgázmező Mintegy 1,5 milliárd köbméter gazdaságosan kitermelhető, a magyar átlagnál nagyobb fűtőértékű földgáz felszínre hozatalához kezdhet hozzá 1998-ban a Magyar Olaj- és Gázipari Rt. (Mol), miután az illetékes bányakapitányság a közelmúltban hozzájárult két bányatelek megnyitásához az őrségi Bajánsenye, Kercaszomor, Őriszentpéter térségében. Az öt éve folyó engedélyezési eljárás még a koncessziós törvény elfogadása előtt kezdődött, s a Mol elődje, az Országos Kőolaj- és Gázipari Tröszt korábbi kutatási engedélyei alapján szerezte meg a bányászati jogot. Az őrségi lakosság nyomására azonban engedményeket kellett tennie: a vízzel és más anyagokkal szennyezett földgázt a bányatelektől mintegy 30 kilométerre levő Pusztaedericsen, illetve Ortaházán tisztítja és gázosítja. A Mol vállalta egy környezeti megfigyelőhálózat kiépítési költségeit is, valamint többmillió forinttal járult hozzá Őriszentpéter és Bajánsenye csatornázási terveihez, s azt is kilátásba helyezte, hogy a három érintett település földgázellátásához szükséges mintegy 100 millió forintos átadóállomást megépíti számukra. A gázmező megnyitásának eredetileg tervezett 2 milliárd forintos költségei végül is 4 milliárdra nőnek. A kitermelés várhatóan 20 évig tart majd. Az idén 4,8 milliárd köbméteres hazai földgáztermelés csökkenése a szakértők szerint megállíthatatlan: az ezredvégen évi 3 milliárd köbméter körül valószínű, miközben a felhasználás az idén várható 12,3 milliárdról 14 milliárd köbméterre nő.