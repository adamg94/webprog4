__label__ingatlan 0.998765 __label__műemlék 0.712242 __label__műemlékvédelem 0.492198 __label__városépítészet 0.377551 __label__építészet 0.300756 __label__állami@@ingatlan 0.256842 __label__ingatlanpiac 0.245095 __label__építési@@engedély 0.0566624 __label__egyházi@@ingatlan 0.0321107 __label__önkormányzati@@vagyon 0.0321107 $$$ __label__geography__magyarország 1.00001 __label__ingatlan 0.99944 __label__geography__budapest 0.975587 __label__műemlék 0.622469 __label__műemlékvédelem 0.44554 __label__építészet 0.287778 __label__városépítészet 0.233716 __label__ingatlanpiac 0.191943 __label__állami@@ingatlan 0.152042 __label__geography__v.@@kerület 0.119213 $$$ __label__ingatlan __label__műemlék __label__sport geography__budapest geography__magyarország person__haris@@éva person__haris@@györgy organization__budapesti@@polgári@@lőegylet organization__haris@@park@@kft. genre__cikk year__2017 $$$ | LÖVŐHÁZ | MARCZIBÁNYI TÉR | HARISÉK |, Fegyverletétel $$$ | LÖVŐHÁZ | MARCZIBÁNYI TÉR | HARISÉK | Fegyverletétel Tizenegy évnyi aktatologatás után új életre kel a Marczibányi téri egykori polgári lövészklub, bár lőni már nem fognak benne. A korábbi hajmeresztő tervek megszelídültek. Nem áll már elhagyatottan az egykor szebb napokat látott polgári lövészklub kastélyszerű épülete Budán, a Marczibányi téren. A telken hatalmas földkupacok magasodnak, a homlokzaton munkások dolgoznak, a több mint 130 éves műemlék épület tetőszerkezete megújult. Már az is kivehető, mi készül. „Igazi közösségi tér, amely a történetéhez hűen a budai értelmiség és polgárság találkozóhelye lesz” – így szól a beruházó Haris Park Kft. definíciója. A tervek szerint jövő nyáron már működni fog a kertvendéglő – ahol az ígéretek szerint lesz marhapofa, de „kabátos hús” és főzelék is –, és az eredeti terveknél jóval szerényebb, esküvőkre, céges rendezvényekre kibérelhető multifunkciós kiállítótermek is elkészülnek. Több mint egy évtizedes vita és pereskedés érhet ezzel véget, miközben nem mellesleg az elképzelések is sokat szelídültek. Eredetileg ugyanis 2 milliárd forintból tervezett ide elit rendezvényközpontot a leggazdagabb üzletembereket számba vevő listákon is szereplő Haris György, egykori SZDSZ-es politikus és felesége, az MSZP egykori választmányi alelnöke, Haris Éva – akit a Momentum egyik támogatójaként is emlegettek – közös cége. Szerepelt az ötletek közt ötcsillagos apartmanház és wellnespark is. Ám mindezt egészen a közelmúltig sikerrel blokkolta egy civil szervezet, mondván: a beruházás megváltoztatná a környék családi házas jellegét. A Haris Kft. még 11 éve, kétfordulós pályázaton szerezte meg a Marczibányi téri Lövőház vételi jogát. Hatévnyi tétlenség után, a 2006-os választások előtti ülésén szokatlanul egységesen és gyorsan döntött úgy az akkor MSZP-s Horváth Csaba vezette második kerületi önkormányzat képviselő-testülete, hogy eladja a Marczibányi téri lőteret, a hozzá tartozó 15 ezer négyzetméteres ősfás, de parknak már akkor sem nevezhető területtel együtt. A kiírástól számított hatvan napon belül lezavart kétfordulós pályázat nyomán 2006 szeptemberében ellenszavazat nélkül dőlt el, hogy az elit rendezvényközpontot és a legtöbb pénzt is ígérő Haris Kereskedőház Ingatlanforgalmazó és Szolgáltató Kft. lehet a 15 százalékos beépítési korlát és műemléki védelem alatt álló ingatlan új tulajdonosa, 600 millió forintért. Haris egy évvel később azt ígérte a HVG-nek, hogy „2008 májusára olyan lesz az 1885-ben átadott bálterem, mint amilyenben a nyitótáncot Ferenc József táncolta Erzsébet királynéval”. De nem így lett. A budai polgárok lövészegylete által 1885-ben építtetett, majd a Magyar Honvédelmi Szövetség központjának, annak megszűnése után pedig a Budai Polgári Lőegyletnek (BPLE) is otthont adó, de előtte már évek óta üresen álló épület 1999-ben került az akkor fideszes többségű önkormányzat tulajdonába. A helyhatóság az elővásárlási jogával élve, csaknem 500 millió forintot fizetett az ingatlanért a Vico Rt.-nek, miután a korábbi cégtulajdonost, az amatőr lövészként is ismert Fenyő Jánost a nyílt utcán kivégezték. Fenyő cége korábban megmentőként jelent meg, ám a lőegyletet végül alaposan rászedve jutott az értékes budai területhez (HVG, 2007. január 13.). A nagyszabású autókiállításokat Magyarországon meghonosító Harisék – eredeti pályázatuk szerint – „egy kis ékszerdobozt” terveztek a Marczibányi térre a 2000–2004 közötti spanyolországi ingatlanbefektetéseik hasznából. A grandiózus tervek alapján az eredeti állapot szerint helyreállított műemléki főépület mellé „bortemplomot”, télikertet és a pályázatban még zárt körűnek szánt fedett lőteret is megálmodtak. A beruházás második fázisában épült volna meg a 20–25 szobás luxus-apartmanszálloda a telek felső részén. Az egykori adásvételi szerződés még azt a kikötést is tartalmazta, hogy a tervek meghiúsulása esetén az önkormányzat öt éven belül az eladási áron visszavásárolhatja az ingatlant. A környék lakóit mindez nem nyugtatta meg. A Zöld Nyíl nevű civil szervezet 2008-ban bíróságon támadta meg az építési engedélyt, így a tervezett beruházásokat nem lehetett elkezdeni. Hétévnyi pereskedés után Harisék is újraterveztek. A II. kerületi önkormányzattal egy településrendezési szerződésben már abban állapodtak meg, hogy az apartmanházként tervezett épület telkét felosztják hét, egyenként maximum kétlakásos, 150 négyzetméter bruttó alapterületű családi ház építésére alkalmas részre. „A telkek eladásából származó bevétel a fedezete a műemlék felújításának” – magyarázta a HVG-nek Haris Éva ügyvezető. Hozzátéve, hogy már elkezdődött a kert rekonstrukciója is, fákat és cserjéket ültettek az Alvinci úti oldalra, a történelmi kerítést a Felvinci úton és részben az Alvinci úton is felújították. A cég új közutat is kialakított a házak könnyebb megközelíthetősége okán, és beszállt a közeli körforgalom finanszírozásába is. A kompromisszumos megoldás igazán látványos. A korábbi nyolcezer négyzetméteres beépítési koncepció helyett felépülő családi házak nem bontják meg a környék összképét. És a helyszín nem lesz sem esküvőgyár, sem exkluzív bulinegyed – ígérik Harisék, akiknek jó érvük van a lakók megnyugtatására is. Az egyik telket ugyanis maguknak tartják meg, mondván: „mi is ott szeretnénk élni”.
__label__cégek 1.00001 __label__ipar 1.00001 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__cégek 1.00001 __label__geography__magyarország 1.00001 __label__gazdaság 1.00001 __label__ipar 1.00001 __label__adósság 0.00735583 __label__organization__creditreform@@kft. 0.00171072 __label__külpolitika 1e-05 __label__geography__európai@@unió 1e-05 __label__organization__täglich@@alles 1e-05 __label__person__falk 1e-05 $$$ __label__cégek __label__gazdaság geography__magyarország genre__grafikon year__2011 $$$ Az 500 legnagyobb árbevételű cég ágazati megoszlása $$$ Az 500 legnagyobb árbevételű cég ágazati megoszlása 11400511.pdf
__label__külföldi@@befektetés 0.0695518 __label__multinacionális@@cégek 0.063725 __label__kereskedelem 0.019134 __label__gazdaság 0.0179962 __label__ipar 0.0169249 __label__játékipar 0.00885735 __label__kiállítás 0.00574025 __label__tőkekivitel 0.00491541 __label__kiskereskedelem 0.00371725 __label__számítógépipar 0.00349342 $$$ __label__geography__magyarország 1.00001 __label__multinacionális@@cégek 0.206904 __label__külföldi@@befektetés 0.109716 __label__kereskedelem 0.033096 __label__tőkekivitel 0.0103382 __label__organization__flextronics@@international@@kft. 0.00971848 __label__kiállítás 0.00610756 __label__játékipar 0.00592107 __label__organization__flextronics@@international 0.00523013 __label__organization__philips 0.00523013 $$$ __label__cégek __label__gazdaság __label__multinacionális@@cégek geography__magyarország genre__cikk author__schweitzer@@andrás year__2003 $$$ HAZAI MULTINACIONÁLIS LEÁNYVÁLLALATOK ÉS ANYACÉGEIK, Édesek és mostohák $$$ HAZAI MULTINACIONÁLIS LEÁNYVÁLLALATOK ÉS ANYACÉGEIK Édesek és mostohák Az köztudott, hogy a magyar gazdaság teljesítménye nagymértékben a betelepült multikon múlik, de vajon mennyit számít az itteni termelés a külföldi anyavállalatoknak? Akad olyan világcég, melynek valamely terméke tulajdonképpen hungarikum, és olyan is, mely tavaly éppen a magyarországi jelenléttel tudta pozitívba fordítani amúgy veszteséges mérlegét. Ha a világ bármely pontján Audi TT sportkocsit látunk - akkor is, ha a kormánya a nagy-britanniai közlekedéshez igazítva a jobb oldalon található, vagy ha az amerikai szabványoknak megfelelő indexlámpákkal szerelték fel -, tudhatjuk, az autó Győrben készült. A világszerte forgalmazott Audikat, a háromhengeres A2-eseket leszámítva, kizárólag Magyarországon gyártott motor hajtja, és - mivel a VW-k, Skodák és Seatok számára is termelnek itt - a Volkswagen konszern minden negyedik gépkocsija magyar motorral fut. Sőt - mint azt Jürgen Lunemann ügyvezető igazgató a HVG-nek elmondta - a győri gyár szerelői oktatják az Audi érdekeltségébe tartozó brit Cosworth, illetve olasz Lamborghini cég dolgozóit a motorgyártás fortélyaira. Hasonlóan büszke lehetett Magyarország az IBM számítógépekre: 2002 októberéig az Európában eladott komputerek többségében Székesfehérváron gyártott merevlemez-meghajtó egység berregett. Igaz, ezt a gyáregységét a szoftverfejlesztésre koncentráló amerikai multi bezárta, de változatlanul - immár hatodik éve - a világon egyedül Vácott állítja elő az Enterprise Storage Server (céges becenevén Shark) márkájú sok merevlemezes háttértároló szervert. A Samsung pedig 2001 nyara óta egész Európában teríti a videóval vagy dvd-vel egybekapcsolt, Jászfényszarun gyártott tévéit. A Magyarországon elért forgalmat tekintve - a nemzetközi cég teljes árbevételéhez viszonyított közel 22 százalékos aránnyal - toronymagasan vezetett tavaly a Flextronics, annak ellenére, hogy az év közepén Zalaegerszegről Kínába telepítette a Microsoft név alatt forgalmazott Xbox játékkonzolok gyártását. A cég számos tömegterméke közül ugyanakkor mindmáig kizárólag Magyarországon készülnek az európai piacra szánt mosógépalkatrészek, a Hewlett-Packard címkével az Európai Unióban értékesített nyomtatók, illetve a számítógépekbe épített mágnesszalagos adatmentő egységek. A győri Audi gyár adja a közvetetten 98 százalékban tulajdonos Volkswagen AG forgalmának mintegy 4 százalékát, a közvetlen anyacég, az Audi AG bevételének viszont az egynyolcadát teszi ki a magyar részlegé. Koronaékszerei a multi-anyáknak a magyarországi kiskereskedelmi láncok is. Az első számú brit kiskereskedelmi hálózat, a Tesco három éve büszkén jelentette be, hogy Pesterzsébeten és Budaörsön nyitotta meg két legnagyobb áruházát. Igaz, a cégnek Nagy-Britanniában és Írországban csak szupermarketjei vannak, hipermarketeket csak Kelet-Közép-Európában - Magyarország mellett Lengyelországban, Csehországban és Szlovákiában - működtet (HVG, 2000. december 9.). A belga Louise Delhaize-csoporthoz tartozó 88 Cora hipermarket közül 6 Magyarországon fogadja a tömegeket, ez a cég világranglistáján a bronzérmes helyet jelenti a 61, illetve 7 üzletből álló franciaországi és belgiumi Cora-hálózat után. Hasonlóképpen a második helyen áll Magyarország a Delhaize-csoporthoz tartozó két másik láncot, a Matchot és a Profi diszkontot tekintve: az előbbiből 113, utóbbiból 68 van országszerte. A Tengelmann-csoport tulajdonában álló Kaiser’s üzletek logója Németországon kívül csak Magyarországon bukkan fel, igaz, a számbeli fölény jelentős az anyaország javára: az ottani mintegy 700 bolthoz képest Magyarországon szeptemberben nyílik a 23-ik, miközben a Plus nevű, szintén Tengelmann-tulajdonú diszkonthálózatban hússzor annyi német, mint magyar üzlet üzemel. Általában aranytojást tojó tyúkok az anyavállalatok számára a magyar óriáscégek. A szingapúri székhelyű Flextronics vesztesége például elérte volna a 100 millió dollárt, ha magyar leánya nem segítette volna ki 18 milliós nyereségével. A Deutsche Telekom (DT) 24,5 milliárd eurót meghaladó vesztesége is több százmillióval nagyobb lehetett volna, ha az 59,21 százalékban tulajdonában álló Matáv Rt. és a Westel Mobil Távközlési Rt. nem hoz masszív nyereséget. A DT 2002-es konszolidált mérlegét egyébként az is javította, hogy a Matáv a Westel 49 százalékos tulajdonrészének megvásárlásához felvett 920 millió eurós anyavállalati hitel mintegy egyharmadát az idei tavaszig törlesztette. A félmilliárdot meghaladó veszteséget termelő norvég Telenor is sokat - mintegy 100 millió forintot - köszönhet a 2002-es év elején tulajdonába került Pannon GSM-nek. Ám a legbüszkébb anya a Lear Corporation lehet: az amerikai székhelyű autóipari beszállító cég 33 millió dollárt meghaladó nyereséget elért hazai leányának köszönheti, hogy konszolidált mérlege pozitívba fordult. Az 50 legnagyobb forgalmú magyar vállalat közül egyedül az IBM Storage Products Kft. rontotta - 234 millió dollárral - amúgy jól teljesítő „anyjának” az eredményét. Az „anyai frász” - vagyis a több mint háromezer munkás elbocsátásával járó fehérvári gyárbezárás - után azonban a magyarországi cég mutatói is a helyes irányba fordultak: a novemberben immár IBM Data Storage Systems Kft. néven futó leány a 2002-es év utolsó két hónapjában már 7,5 millió dolláros nyereséget ért el. Nyereségüket a multik rendszerint hazautalják, mint például a Flextronics, mely - mint azt a bécsi regionális központ marketingigazgatója, Jutta Devenish a HVG-nek elmondta - elégedett a magyarországi jelenlét mértékével. Többen is vannak ugyanakkor, akik a bevételt inkább jól működő leányuk továbbfejlesztésére fordítják. A legnagyobb magyarországi árbevételt elért multi, az Audi például büszkén hangoztatja, hogy évtizedes jelenléte alatt valamivel többet - másfél milliárd eurót - ruházott be Magyarországon, mint amennyi nyereséget itt megtermelt. A tendencia a néhány héttel ezelőtt véglegesített tervek szerint újabb, ezúttal 250 millió eurós beruházással folytatódik: a jövő év közepétől Győrben naponta 12 ezer hajtókart is gyártanak a négyhengeres dízelmotorokhoz. SCHWEITZER ANDRÁS
__label__belpolitika 0.955329 __label__zavargások 0.867046 __label__északír@@konfliktus 0.217348 __label__állami@@ünnep 0.173298 __label__demonstráció 0.00383448 __label__államcsíny 0.00308537 __label__terrorizmus 0.00171072 __label__katasztrófavédelem 0.00117951 __label__csapatkivonás 0.000865901 __label__közbiztonság 0.000676702 $$$ __label__geography__nagy-britannia 1.00001 __label__zavargások 0.577505 __label__belpolitika 0.492198 __label__geography__észak-írország 0.48439 __label__északír@@konfliktus 0.0351548 __label__állami@@ünnep 0.00556492 __label__demonstráció 0.00507033 __label__geography__salamon-szigetek 0.000949944 __label__geography__stockholm 0.000839589 __label__geography__london 0.000814086 $$$ __label__északír@@konfliktus __label__vallás __label__zavargások geography__belfast geography__észak-írország geography__nagy-britannia genre__hír year__2005 $$$ BELFASTI ÖSSZECSAPÁSOK $$$ BELFASTI ÖSSZECSAPÁSOK Kiégett autók, betört kirakatok, üvegszilánkok - ez a hetvenes évek erőszakhullámára emlékeztető látvány fogadta hétfőn a belfastiakat a hétvégi zavargások után. A brit uralmat támogató protestánsok hétszáz fős csoportja szombaton, majd vasárnap benzines palackokkal, téglákkal, házilagos kivitelezésű gránátokkal támadt a kivezényelt közel 2 ezer brit rendőrre és katonára, mert azok megakadályozták, hogy az Orániai Rend hagyományos éves felvonulása keretében áthaladjanak Belfast katolikus negyedén. A rendfenntartó erők gumilövedékekkel és vízágyúkkal próbálták a fékevesztett tömeget visszaszorítani, az összecsapásokban ötven rendőr és katona megsebesült, a protestánsok közül mindössze ketten szenvedtek könnyebb sérüléseket. Az Orániai Rend felvonulása - amely arról hivatott megemlékezni, hogy 1690-ben a protestáns Orániai Vilmos katonái súlyos vereséget mértek a katolikus Stuart-ház hatalmát visszaállítani akaró II. Jakab hadseregére - minden évben kisebb-nagyobb erőszakba torkollik. A Nagy-Britanniához tartozó Észak-Írországban - amióta az Ír-sziget egyesítéséért harcoló Ír Köztársasági Hadsereg július elején bejelentette, hogy felhagy az erőszakkal, és beszolgáltatja fegyvereit - kiélezetté vált a helyzet, mert a protestánsok úgy érzik, a brit kormány elnézővé vált a katolikusokkal szemben.
__label__régészet 0.160276 __label__bank 0.156115 __label__múzeum 0.0875738 __label__műkincs 0.061886 __label__történelem 0.0293222 __label__műemlék 0.019134 __label__közgyűjtemény 0.00735583 __label__levéltár 0.00408014 __label__vagyon@@elleni@@bűnesetek 0.00165848 __label__könyvtár 0.00107496 $$$ __label__geography__magyarország 1.00001 __label__történelem 0.870607 __label__bank 0.307368 __label__régészet 0.0236995 __label__vagyon@@elleni@@bűnesetek 0.00758724 __label__autópálya 0.00523013 __label__műemlék 0.00408014 __label__úthálózat 0.00383448 __label__organization__kulturális@@örökségvédelmi@@hivatal 0.00371725 __label__geography__szovjetunió 0.00371725 $$$ __label__bank __label__régészet geography__magyarország organization__cib@@hungária@@rt. genre__olvasói@@levél author__aradi@@gábor year__1998 $$$ 1998. július 18-ai számukban „rossz példa értékű történetnek” minősítették $$$ 1998. július 18-ai számukban „rossz példa értékű történetnek” minősítették azt, ami a CIB-székház építése során a régészeti leletekkel kapcsolatban történt. A cikk azt sugallja, hogy a CIB Bank figyelmen kívül hagyta a régészeti leletek védelméről szóló rendelkezéseket, sőt azt állítja, hogy „a régi korok kutatóit” egy idő után kizárta a gazdag lelőhelyet képező területről. A Budapesti Történeti Múzeum (BTM) már 1993. januárban tudott a kérdéses terület régészeti leleteiről, sőt azon év novemberében élt fellebbezési jogával az építésügyi hatóság határozatával szemben. Ezt követően a BTM és a bank megállapodott a feltárási munkák elvégzésének rendjéről és határidejéről. Tekintettel az építkezés határidőre történő befejezésének szükségességére, a feltárást a múzeum lehetőségeihez viszonyítva fel kellett gyorsítani. A gyorsabb munkavégzés feltételeinek biztosítására a bank és a múzeum megállapodást kötött, melynek alapján a múzeum a feltárást a törvényes előírásoknak megfelelően fejezhette be. ARADI GÁBOR (Budapest, marketing- és PR-igazgató, CIB Bank)
__label__orvostudomány 0.692652 __label__tudomány 0.314061 __label__biológia 0.016413 __label__fogamzásgátlás 0.0149671 __label__nőgyógyászat 0.0145136 __label__egészségvédelem 0.0132328 __label__táplálkozási@@szokások 0.0132328 __label__születésszabályozás 0.0100236 __label__rák 0.00574025 __label__mesterséges@@megtermékenyítés 0.00395541 $$$ __label__geography__usa 0.967909 __label__orvostudomány 0.863402 __label__tudomány 0.55448 __label__biológia 0.362979 __label__fogamzásgátlás 0.0351548 __label__egészségügy 0.0149671 __label__genetika 0.0132328 __label__nőgyógyászat 0.0109969 __label__születésszabályozás 0.00885735 __label__rák 0.00610756 $$$ __label__fogamzásgátlás __label__gyógyszeripar __label__orvostudomány genre__hír year__2012 $$$ Fogamzás: másképp gátlás $$$ Fogamzás: másképp gátlás A férfiaknak való antibébi-tabletta megalkotása az évtizedek óta tartó kísérletek ellenére várat magára, de amerikai kutatók most új módszerrel jelentkeztek, amely nem hormonalapú, és egyelőre úgy tűnik, nincsenek kényelmetlen mellékhatásai. A bostoni Dana-Farber Rákkutató Intézet tudósai felfedezték, hogy egy eredetileg daganatgátló hatása miatt vizsgált vegyület a spermaképződést is szabotálja. A JQ1 nevű anyag több olyan fehérjét is kikapcsol, amelyek fontos szerepet játszanak egyes sejttípusok fejlődésében, így a működőképes hímivarsejtek kialakulását is megakadályozza. James Bradner és társai egereken próbálták ki a készítményt. A rágcsálók három hónap alatt teljesen terméketlenné váltak, viszont a kúra felfüggesztése után újra nemzőképesek lettek, és leszármazottaik is jó egészségnek örvendtek. A hormonkezeléssel ellentétben az új terápia nem csökkentette az egérfiúk párzási kedvét, nem zavarta meg a kedélyállapotukat sem. Az egerek rövid, 1-2 éves élettartama azonban kevés ahhoz, hogy a mostani kísérletekből fény derüljön arra, jelentkeznek-e mellékhatások, ha az emberek hosszú éveken át alkalmaznák a szert. A rágcsálók injekció formájában kapták a fogamzásgátlót, de a cél tabletta előállítása lenne.
__label__zene 0.988323 __label__művészet 0.843905 __label__popzene 0.793116 __label__kultúra 0.622469 __label__népművészet 0.196836 __label__történelem 0.106701 __label__koncertszervezés 0.0583558 __label__szociológia 0.0433758 __label__humor 0.0275953 __label__gazdaság 0.0236995 $$$ __label__geography__magyarország 0.998412 __label__zene 0.914911 __label__kultúra 0.651365 __label__organization__sziget@@fesztivál 0.430157 __label__népművészet 0.341593 __label__művészet 0.233716 __label__színház 0.22271 __label__organization__sziget@@kft. 0.0953595 __label__koncertszervezés 0.0780882 __label__humor 0.0737063 $$$ __label__kultúra __label__művészet __label__popzene geography__magyarország organization__sziget@@fesztivál genre__cikk year__2009 $$$ Sziget anno $$$ Sziget anno Milyen lehetett a bulizás 1993-ban, a Sziget indulásakor? – tettük fel a kérdést néhány akkor született fiatalnak. „Szerintem hasonló programlehetőségek voltak, mint ma, csak régebbi kiadásban. Egy fesztivál is hasonlóan nézhetett ki, csak kevesebb volt a program, és kevésbé volt modern mondjuk a hangszerelés” – vélte egyikük. „Biztos ugyanolyan részegek voltak, mint a mostaniak” – hozott mindkét generációra lesújtó (vagy felemelő?) véleményt egy másik, aki szerint a korabeli közönség szakadtan öltözködött, mint a maiak, csak más stílusban, hippisen. „Mint a régi tinifilmekben, amiken mi nevetni szoktunk, mint a Házibuli” – részletezte. Hogy nem volt internet? Azért nyilván volt valamilyen újság meg plakátok, amiken feltüntették a programokat. És, hogy a társaság tagjai, ha elvesztették egymást, mobil híján valószínűleg már nem találkozhattak aznap? Hát azt jól megszívták! – buggyant ki a nevetés egy kamasz lányból.
__label__adó 0.983607 __label__adókedvezmény 0.106701 __label__adórendszer 0.0396488 __label__cégek@@adózása 0.0396488 __label__pénzügy 0.0275953 __label__társasági@@adó 0.0222962 __label__forgalmi@@adó 0.0103382 __label__jövedelemadó 0.00758724 __label__kamatadó 0.00592107 __label__átalányadó 0.00289958 $$$ __label__geography__magyarország 1.00001 __label__adó 0.993912 __label__adókedvezmény 0.250923 __label__adórendszer 0.156115 __label__cégek@@adózása 0.0408557 __label__kamatadó 0.0229874 __label__pénzügy 0.0179962 __label__jövedelemadó 0.00971848 __label__forgalmi@@adó 0.00539494 __label__társasági@@adó 0.00491541 $$$ __label__társasági@@adó __label__jövedelemadó __label__adó geography__magyarország genre__cikk genre__keretes year__1997 $$$ A Pénzügyminisztérium főbb adójavaslatai $$$ A Pénzügyminisztérium főbb adójavaslatai Személyi jövedelemadó NYUGDÍJ: A nyugdíjjárulék (beleértve a magán-nyugdíjpénztárba fizetett kötelező tagdíj) 25 százalékával az adó mérsékelhető. Az önkéntes nyugdíjpénztári befizetések adókedvezmény-maximuma az 1946. december 31-e és 1957. január 1-je között születettek esetén 100 ezer forintról 130 ezerre nőne. Adómentességek, -kedvezmények: Bővül a kör a munkáltató nyújtotta lakáscélú hitelből elengedett összeggel, a pedagógusok évente meghatározott összegű szakkönyvvásárlásával, a szolgálati áthelyezésekkor adott költözködésiköltség-térítéssel, a munkáltatók által a magánszemélyek javára kötött, teljes és végleges munkaképtelenségre szóló betegségbiztosítás díjával, a munkáltató által a Magyar Nemzeti Üdülési Alapítványtól vásárolt üdülési csekk értékének 50 százalékával (személyenként legfeljebb 8 ezer forintig.) Havi 3600 forintról 3800-ra nőne a bérekre járó adókedvezmény. OSZTALÉK: A jegybanki alapkamat háromszorosát meghaladó osztalék után az adó mértéke 50 százalék. Az osztalékelőleg utáni adó a jelenlegi 27 százalékról 20-ra mérséklődne. AZ ADÓZÁS ÉS AZ ADMINISZTRÁCIÓ EGYSZERŰSÍTÉSE: Az általános forgalmi adót is magában foglaló, évi 100 forintnyi adófizetésre kötelezett tételes átalányadót fizetők köre kibővülne a késes-köszörűs, a kosárfonó és a népi- és háziszőttes-készítő egyéni vállalkozókkal. A 10 ezer forintnál kevesebb osztalékjövedelemmel bíróknak erről nem kellene adóbevallást készíteniük. A munkáltató akkor is elszámolhatna a magánszemély adójával, ha az önkéntes kölcsönös biztosítópénztár által jóváírt támogató adományt kizárólag a munkáltató fizeti. Az egyéni vállalkozók a vállalkozói kivétjük után a negyedévet követő hónap 10-éig fizetnének adóelőleget, bevételeiket és költségeiket pedig negyedévente összesítenék. Nemcsak az egyéb követelésekről, hanem a kötelezettségekről is nyilvántartást kellene vezetni a jövőben, viszont eltörölnék a selejtezési, áruromlási, ár- és árváltozási nyilvántartásokat. Adóelőleg levonásánál a költségtérítések felhasználását nem kellene a magánszemélyeknek külön igazolniuk, mint ahogy azt az idén bevezették, hanem elegendő lenne, ha nyilatkoznának róla. KÖVETELÉSVÁLTOZÁS: Egyéb összevonandó jövedelemnek minősülne a vásárolt – illetve engedményezett – követelés ellenértékeként kapott összegnek a követelés megvásárlását meghaladó része. Ingatlanértékesítés: Az ingatlanértékesítésből származó jövedelem kiszámításánál az inflációra is tekintettel az 5. évtől évente 10 százalékkal csökkenthető lenne az adóalap, vagyis a 15. évben vagy azt követően már nem kellene adót fizetni. KAMATOK: Változatlanul nulla százalék adót kellene fizetni a kamatok után, ám a kamatnak minősülő jövedelmek köre azáltal változna, hogy a törvényben pontosan definiálnák a nullakamatozásra jogosító nyilvános forgalmazást. TERMÉSZETBENI JUTTATÁS ÉRTÉKESÍTÉSE: Az ily módon kapott értékpapír eladásakor nem a számla szerinti érték számítana, hanem a szokásos piaci érték. Mentesítések bevallás alól: A nemzetbiztonsági szolgálat külföldön tevékenységet folytató tagjainak a külszolgálatra tekintettel kapott jövedelmei teljes anonimitást élveznének, azaz nem kellene azokat bevallani. Társasági és osztalékadó KÜLFÖLDIEK MAGYARORSZÁGI FIÓKTELEPE: Új törvény készül a fióktelepekről. Adózási szabályaik egyelőre arra a szigorú elvre épülnek, hogy a külföldi fiók telephely, amely a magyar számviteli szabályok szerint éves beszámolót köteles készíteni. Eszerint – úgy, mint eddig – a fiókot működtető külföldi vállalkozó az adó alanya, amely a belföldi vállalkozásokkal azonos módon adózik, olyannyira, hogy a fióktelepből kivont eredmény után osztalékadót kellene fizetnie. BERUHÁZÁSI ADÓKEDVEZMÉNYEK: 1998-tól tízéves 100 százalékos adókedvezmény járna ama befektetőknek, akik legalább 3 milliárd forint értékű, termelési célú beruházást helyeznének üzembe gazdaságilag elmaradott térségben. A kedvezménnyel azok az adózók élhetnének, akik az 1996. december 31-e utáni üzembe helyezést követően árbevételüket a beruházás értékének 5 százalékával növelik, továbbá az üzembe helyezést követő második évtől 300-zal több embert foglalkoztatnának, mint egy évvel korábban. A termék-előállítást szolgáló beruházás és szállodaépítés esetén járó 50 százalékos adókedvezmény elnyeréséhez az eddigi 1 milliárd forint helyett 1,5 milliárd forintot kellene beruházni. A már meghirdetett adókedvezmények feltételeiből törölnék az export növelését. A beruházási adókedvezményekkel az adózó csak változatlan szervezeti formában történő működése esetén élhetne; összeolvadás, beolvadás, szétválás, kiválás esetén a kedvezményre való jogot elveszítené. KÜLFÖLDI SZERVEZETEK: Törvény legalizálná azt az idei törvényellenes „laza” gyakorlatot, hogy elegendő, ha a nemzetközi egyezményekben megállapított mértékű adót vonják le előlegként a külfölditől, nem pedig a hazai törvényben előírt mértéket, azzal, hogy a különbözetet év végén a külföldi visszaigényelheti. Csak a magyar állam és az MNB által kibocsátott kötvények kamata lenne a külföldiek számára nulla százalék adó fizetésére kötelezett. Az osztalékfizető köteles lenne közölni azzal a társasággal, ahova a külföldi az osztalékot utalja, hogy az befektetés. A befektetés megszüntetésekor ugyanis csak eme információ birtokában ellenőrizhető, hogy a külföldiek megfizették-e az osztalékadót. AMORTIZÁCIÓ: Visszamenőleges hatállyal, már ez évre lehetővé tennék, hogy a törvényben előírt amortizáció összegével az adóalapot csökkenteni lehessen, ha a könyvekben egyébként az eszköz nullaértékkel szerepel. ÉRTÉKVESZTÉS: Az adózó jelenleg választhat, hogy az értékvesztést eszközcsoportonként vagy eszközönként számolja el. A pénzügyi javaslat most azzal toldja meg az előírást, hogy rögzíti: ha az adózó az egyik évben nem él e lehetőséggel, a későbbiekben még élhet, csak az eszközönkénti elszámolásról az eszközcsoportonkéntira nem térhet át.
__label__tömegközlekedés 1.00001 __label__közlekedés 0.998876 __label__önkormányzat 0.904661 __label__állami@@támogatás 0.245095 __label__közúti@@közlekedés 0.0420977 __label__metró 0.028446 __label__vasúti@@járműgyártás 0.0185566 __label__közbeszerzés 0.016413 __label__önkormányzati@@költségvetés 0.0124417 __label__autóbuszgyártás 0.0116973 $$$ __label__geography__magyarország 1.00001 __label__organization__bkv 1.00001 __label__geography__budapest 1.00001 __label__tömegközlekedés 1.00001 __label__közlekedés 0.997209 __label__person__tarlós@@istván 0.72488 __label__organization__budapesti@@közlekedési@@központ@@zrt. 0.414909 __label__person__vitézy@@dávid 0.233716 __label__önkormányzat 0.206904 __label__állami@@támogatás 0.187143 $$$ __label__önkormányzat __label__tömegközlekedés geography__budapest geography__magyarország organization__bkv organization__budapesti@@közlekedési@@központ@@zrt. genre__hír year__2012 $$$ Belharcok a Városházán $$$ Belharcok a Városházán Elhalasztották a végső döntést a fővárosi buszüzemeltetésre kiírt tenderről, miközben hírek röppentek fel arról, hogy Tarlós István főpolgármester menesztené a Budapesti Közlekedési Központ (BKK) Zrt. vezérigazgatóját, Vitézy Dávidot (képünkön ők ketten). A BKK tájékoztatása szerint a BKV igazgatóságában csupán további adatokat kértek, és még ebben a hónapban lezárják a közbeszerzést, a HVG-nek azonban szakmai körökben úgy nyilatkoztak: a BKV-nál sérelmezik, hogy a VT-Transman Kft. kapná meg 150 busz üzemeltetésének a jogát, noha az önkormányzati cég olcsóbban látja el a feladatot. A HVG számításai szerint a BKV évi mintegy 1,4 milliárd forinttal kevesebb pénzből tudná kihozni az üzemeltetést, mint a VT-Transman, csakhogy a magáncég 150 jó állapotú Mercedest hozna a budapesti forgalomba, a BKV viszont hitelképtelen, tehát még kölcsönből sem vásárolhatna. Vitézy vezérigazgatói posztját a fővárosi Fidesz-frakció megmentette, ám városházi körökben nem tartják kizártnak, hogy Szarvas Ferenc volt MÁV-vezérnek és Lantos Csabának, a korábban tervezett állami közlekedési holding vezető posztja várományosának a megjelenése egy jelentősebb átszervezés része.
__label__egészségügy 1.00001 __label__kórházak 0.731069 __label__bér 0.0159164 __label__béralku 0.0136468 __label__közalkalmazottak 0.0043415 __label__béremelés 0.0036036 __label__állami@@támogatás 0.00318268 __label__táppénz 0.00281093 __label__közgyógyellátás 0.00264167 __label__sztrájk 0.00264167 $$$ __label__geography__magyarország 1.00001 __label__egészségügy 1.00001 __label__kórházak 0.798197 __label__bér 0.0209742 __label__béralku 0.0209742 __label__béremelés 0.016413 __label__táppénz 0.0149671 __label__egészségbiztosítás 0.0136468 __label__állami@@támogatás 0.0132328 __label__társadalombiztosítás 0.0103382 $$$ __label__egészségügy __label__demonstráció geography__magyarország genre__cikk year__2000 $$$ Változások az egészségügyben, Ráolvasás $$$ Változások az egészségügyben Ráolvasás Az átfogó egészségügyi reform helyett - jóllehet most lenne pénz a végrehajtására - kapkodó látszatintézkedésekbe kezdett a kormány. A múlt heti egészségügyi demonstráció előtt néhány nappal bejelentett 15 milliárd forintos egyszeri juttatás alig javít az ágazat katasztrofális bérhelyzetén a kórháziágyszám-leépítésekről pedig azt sem tudni, hozzák avagy viszik a pénzt. Az idén még legalább két demonstrációt kellene szervezni ahhoz, hogy a kormány pótolja az egészségügyből hiányzó forrásokat - e megállapítással reagált Cser Ágnes, az Egészségügyben Dolgozók Demokratikus Szakszervezetének (EDDSZ) elnöke Gógl Árpád egészségügyi miniszter múlt szerdai bejelentésére, hogy a kormány 15 milliárd forintot szán az ágazatban dolgozók egyszeri bérkiegészítésére. Jóllehet Gógl cáfolja, hogy nem a kormányülésen, hanem a múlt péntekre meghirdetett egészségügyi tiltakozások elővágásaként, szűk politikai körben határoztak volna a juttatásról, az biztos, a döntés nem a szokásos államigazgatási rendben született. A javaslatról ugyanis nem készült kormány-előterjesztés, a részletekről pedig, például hogy a miniszter által fejenként bruttó 100 ezer forintban beharangozott összeget hogyan - egyenlő arányban, esetleg munkakörönként vagy személyenként differenciáltan - és pontosan milyen körben kötelesek szétosztani az intézmények, csak hétfőn egyeztettek a pénz-, az egészség- és a belügyi tárca képviselői, valamint a társadalombiztosítási (tb) szakemberek Orbán Viktor miniszterelnöknél. A jelenlegi autoriter döntési rendszerben az a jó - kommentálta a történteket egy magát megnevezni nem kívánó köztisztviselő -, hogy még egy héttel a „kormánydöntés” után is értelmezni lehet, valójában miről is határoztak. Kissé ingatag az intézkedés részleteiről várhatóan lapzártánk után megszülető kormányrendelet törvényes alapja is. A központi költségvetés tartalékában ugyanis már nincs 15 milliárd forint, így a kormány a büdzsé többletbevételét megelőlegezve ígérte oda a summa közel egyharmadát, hacsak nem sikerül kormányzati átcsoportosításból előteremteni a hiányzó összeget. A bérrendezés helyett alkalmazott egyszeri bérkiegészítés egyáltalán nem új ötlet az egészségügyben. 1997-ben például fejenként 10 ezer forintos rendkívüli juttatással próbálta megvásárolni az akkor is tiltakozó egészségügyi dolgozók jóindulatát a Horn-kormány. Tavaly decemberben ugyancsak egyszeri bérkiegészítésre utaltak át 2,6 milliárd forintot az intézményeknek, ám abból a személyzet sok helyütt egy fillért sem látott, mivel a kórházak kénytelenek voltak a pénzinjekciót tartozásaik enyhítésére felhasználni. Ebből okulva a kormány most a rendeletében megpántlikázza a 15 milliárd forintot, pontosan rögzítve a felhasználás rendjét. A tervek szerint a kórházak és a járóbeteg-szakrendelők - minthogy szerződésük van az Országos Egészségbiztosítási Pénztárral (OEP), így az többé-kevésbé pontos információkkal rendelkezik róluk - várhatóan két héten belül az egyhavi alapilletmények összegének megfelelő előleget vehetnek fel az OEP-től, amivel a hónap végén, a tényleges kifizetéseket követően el kell számolniuk. A vállalkozóként működő háziorvosok és fogorvosok is kapnak előleget, mégpedig annyit, amennyit az előző hónapban fizettek alkalmazottaiknak, magukra pedig az osztalékalapjuk egytizenketted részét számíthatják fel. A privatizált egészségügyi intézmények, például a művese- és CT-állomások nem kapnak előleget, a pénzhez a tényleges alapilletmények alapján készített igénylések útján juthatnak hozzá. Szakértők számítása szerint egyhavi alapilletménnyel számolva a Gógl által ígért 100 ezer forint valójában csak 68 ezer, és így a járulékok és az adó levonása után átlagosan 30-40 ezer forint körüli összeg kerül majd kifizetésre, miközben a 15 milliárd forintból körülbelül 2 milliárd megmarad (hogy pontosan mekkora lesz a maradvány összege, az a július végi elszámolás után derül ki). Mindenesetre a jól csengő 100 ezer forinttal sem sikerült eltántorítani a gyógyításban dolgozókat a demonstrációtól; június utolsó napján az EDDSZ és a vele együttműködő 21 érdekképviselet és civil szervezet felhívására országszerte ötven helyszínen ezrek vettek részt a megmozdulásban. Noha a szervezők hangoztatták, nem a hatalom ellen, hanem a betegellátás biztonsága érdekében hívták az utcára a szimpatizálókat, a kormány fejére olvasták be nem váltott ígéreteit. Így az idei évre ígért - de elmaradt - 8,25 százalékos bérfejlesztést is. Vitathatatlan, hogy az egészségügyben dolgozók fizetése kritikán aluli: a fizikai munkát végzők nettó átlagkeresete a Központi Statisztikai Hivatal adatai szerint 34 918 forint, míg a szellemi foglalkozásúak 50 151 forintot keresnek. A helyzetet jól jellemzi, hogy Gógl Árpád egészségügyi miniszter szerint az ágazatban dolgozók felét érintené, ha jövőre a jelenlegi 25 500 forintról 40 ezerre emelkedne a minimálbér. Az EDDSZ szerint a kormánynak még az idén további 40-50 milliárd forintot kellene az ágazatra fordítania, a szakszervezet tiltakozik a kormány jövő évi költségvetési elképzelése ellen, amely a fogyasztóiár-változások ellentételezésére nulla, bérkövetésre pedig 7 százalékos növekményt irányoz elő, 2 százalékos létszámleépítés mellett. Mindezt annak ellenére, hogy a Magyar Kórházszövetség felmérése szerint országos átlagban minden ötödik nővérállás betöltetlen, a nagyvárosokban pedig a 30 százalékot is eléri a nővérhiány. Igaz azonban, hogy számos központi és megyei intézménynél orvosból jelentős a létszámfelesleg. Jóllehet a kormánynak a rendszerváltás óta talán most először lenne pénze az egészségügy átfogó reformjának megkezdésére, a munkába lényegében bele sem vágtak, ellenben össze-vissza kapkodnak. Először a felhalmozódott egészségügyi tartozások rendezését ígérték a központi intézményeknek, majd az önkormányzatiaknak is, újabban viszont a jelszó már az: az állam szívesen átvállalja az önkormányzatoktól a kórházak finanszírozását. Nem kellően átgondolt intézkedésnek tűnik az ágyszámleépítések jövő évi terve is. A javaslat az egészségügyi szakellátási kapacitásról 1996-ban született törvényen alapul, amelyet egyébként annak idején igen hevesen támadtak a Fidesz-MPP szónokai. A jogszabály egy igen bonyolult képlet szerint határozta meg, hogy öt év alatt (2001-ig) mennyivel kell csökkenteni a kórházi férőhelyek számát. 1997-ben így került sor a mintegy 10 ezer ágyas karcsúsításra, tavalyelőtt és tavaly viszont elhalasztották a végrehajtást, így torlódott fel a jövő évre a mintegy 7 ezer ágyas - 9 százalékos - csökkentési kötelezettség. Távolról sem biztos azonban, hogy e népszerűtlen intézkedést jövőre tényleg végrehajtják, és nem halogatják még tovább. Az ágyszámleépítéssel a szakértők szerint az a legnagyobb baj, hogy valójában azt sem tudni, hozza vagy viszi a pénzt, Magyarországon ugyanis jelenleg a kórházi kapacitás és a finanszírozás nincs összefüggésben egymással. Az egészségbiztosító nem ágyszámra, hanem betegszámra, a konkrét betegségek kezelésére, vagyis a kórházi teljesítmény alapján fizet. Ha a kórházi kapacitások csökkennek, az eseti költségek akár még növekedhetnek is. Ugyanakkor a leépítés orvosok, asszisztensek elbocsátásával járhat. Egy tűnik biztosnak: a tervezett intézkedésektől aligha lesz jobb a betegellátás Magyarországon. Ivády Vilmos, az egészségügyi tárca vezető tanácsadója a HVG-nek kifejtette: januártól a jelenlegi 84 ezer helyett 77 ezer ágyon gyógyíthatnak majd, ez ugyanis törvényből fakadó kötelezettség. A jogszabály csak abban enged némi szabadságot, hogy a leépítést milyen gyógyítási ágak szerint hajtsák végre, állítja a rendelet előkészítésében részt vevő szakértő. A rendelettervezet első változata nemrégiben készült el az egészségügyi tárcánál. A jogszabály megyénként írja elő a kórháziágyszám-csökkentés mértékét, eszerint a leépítendő ágyak túlnyomó többsége a fővárosból, Pest megyéből és a nyugat-dunántúli régióból jönne össze. A szakmánkénti javaslatról Ivády elmondta: elsősorban ott terveznek csökkentést, ahol alacsony a kihasználtság, illetve ütemezhetőek a beavatkozások. Így várhatóan megszűnik a gyermek- és nőgyógyászati kapacitások negyede, de 15-20 százalékos leépítésre kell számítani a szemészeteken, fül-orr-gégészeteken, urológiákon, sebészeteken. Nem lesz lényeges lefaragás a népegészségügyi prioritást élvező részlegeknél, így az onkológiai és kardiológiai osztályokon, a krónikus és sürgősségi ellátás kapacitása pedig nőni fog. A végleges számokról azonban a fenntartók és az intézmények delegáltjaiból álló megyei egyeztető fórumok döntenek majd, várhatóan augusztus végéig.
__label__kultúra 0.986787 __label__irodalom 0.946607 __label__művészet 0.658428 __label__társadalom 0.0351548 __label__politika 0.0203424 __label__humor 0.0197291 __label__nyelvészet 0.00971848 __label__fordítás 0.00913564 __label__színház 0.00713143 __label__pszichológia 0.00447838 $$$ __label__kultúra 0.994455 __label__irodalom 0.941664 __label__művészet 0.731069 __label__geography__magyarország 0.327678 __label__humor 0.136618 __label__politika 0.0244331 __label__lexikonkiadás 0.00649827 __label__person__kertész@@imre 0.00539494 __label__életmód 0.00539494 __label__társadalom 0.00523013 $$$ __label__irodalom __label__kultúra __label__művészet geography__magyarország person__örkény@@istván genre__cikk author__németh@@andrás author__sindelyes@@dóra year__2009 $$$ ÚJRA DIVATOS EGYPERCESEK, Fordítva is jó $$$ ÚJRA DIVATOS EGYPERCESEK Fordítva is jó Szinte minden országban másképp hatottak Örkény István magyarul több mint négy évtizede megjelent abszurd mininovellái, amelyeket nagyobbrészt az elmúlt évtizedben ültettek át, immár több mint húsz nyelvre. Rajk László külügyminisztert, a párt régi harcosát, saját kérésére ítélték halálra. Elhunyt egy színész, már átszállították a bonctani intézetbe is, este mégis fellépett a Lear királyban. Egyebek mellett e két egypercestörténet is feltűnt abban a „hírösszeállításban”, amelyet – tévéhíradónak álcázva – egy alaszkai Örkény-rajongó tett elérhetővé nemrégiben az interneten. Az alaszkai bohózat az egyik legutolsó fejleménye a Magyarországon először 1968-ban, Egyperces novellák címen megjelent kötet külföldi felfedezésének. Az 1979-ben elhunyt író, drámaíró abszurd klasszikusa eddig mintegy húsz nyelven jelent meg – szinte kivétel nélkül a fordítók javaslatára –, egyebek mellett németül, angolul, spanyolul, finnül, törökül, észtül és jó néhány szláv nyelven. Több amerikai egyetemen kötelező olvasmánnyá tették, egy szerb irodalmi blogon pedig Az állva maradás joga című egyperces – amelyben egy autóbusz utasa azon morfondírozik, milyen válogatott gorombaságokkal, sőt véres kegyetlenséggel vágna vissza, ha jeleznék neki, hogy a járművön útjában áll másoknak – nemrég a hónap novellája lett. A napokban a Corvina Kiadó határozott úgy, hogy a műből másodszorra is kiad angolul egy válogatást (egy korábbi válogatáskötet tizenháromezer példányban kelt el). Ehhez fogható sikert csak a 2004-es német megjelenés hozott, amelyből 12 ezret adtak el, a többi nyelven általában 1-2 ezer példányban publikálták a gyűjteményt. A 2000-es, valamint a tavalyi orosz változat is csupán két-két ezerben jött ki, ám az 1972-es első kiadás „az akkori viszonyok között nagyon kicsinek számító”, 15 ezres példányszámban látott napvilágot, amit „azonnal elkapkodtak, és feketén sem lehetett megszerezni” – meséli a HVG-nek a fordító, Tatjana Voronkina. Mindez Voronkina szerint annak volt betudható, hogy „több egyperces nem felelt meg a rendszer elvárásainak, holott azokat, amelyekről biztosan tudtam, hogy kiadhatatlanok, eleve egy »jobb időkre« feliratú irattartóba tettem. A kiadó azonban nagyon meg akarta jelentetni a válogatást, ezért végül az én nyakamba varrta a novellák ideológiai tévelygéseit, így engem toltak le, és büntetésből egyetlen kopejkát sem kaptam a munkámért.” „Az egyperceseket különösen azért szeretik, mert tudják mihez kötni őket, ez pedig nagyon fontos az orosz olvasónak. A rövid abszurd novella vagy groteszk anekdota 20. századi orosz variánsát művelte például Danyiel Harmsz, vagy a mai kortársak közül Ljudmila Petrusevszkaja, Jevgenyij Popov” – magyarázza a HVG-nek az újabb oroszországi kiadásoknál bábáskodó Kiss Ilona, a moszkvai Magyar Kulturális Központ volt igazgatója. Az 1942-ben elhunyt Danyiel Harmsz író-humorista szintén egyfajta minimalizmus híve volt, A találkozás című mikronovellája például e két sorból áll: „Nos, elment egyszer egy ember a munkahelyére, az úton pedig találkozott egy másik emberrel, aki, miután vásárolt egy veknit magának, épp hazafelé tartott. És tulajdonképpen ennyi az egész.” De még a szerbek is „a mosolygós közép-európai Harmszként” emlegették Örkényt második, 2000-es megjelenését követően – mondja Vickó Árpád, az egypercesek szerb fordítója. Igaz, az első, 1985-ös megjelenés előtt még Franz Kafkához hasonlították, azt emelve ki, hogy a kafkai parabolák után Örkény parabolaparódiákat teremtett. A német Suhrkamp Kiadó szerkesztője, Katharina Raabe bevallotta a HVG-nek: először az 1972-ben elhunyt Günther Eich Vakondok című prózagyűjteményével akarták párhuzamba állítani az egyperceseket, de elvetették az ötletet. „Egyrészt Eich szürreálisabb, így a hasonlat tévútra vezetett volna, másrészt Örkény unikum, nincs hozzá fogható.” Tény, hogy a magyar szerzőt a műveltebb olvasók és a színházba járók már ismerhették arrafelé (1980-ban megjelent már egy NDK-s egyperceskötet is), így a kiadó a Németországban élő, igen ismert Konrád György író borítóra kiemelt szavaival kínálta a művet: „Abszurd az egész, ahogy van.” A sokféle kiadás alapján annyi megállapítható, hogy a rövid novellákat szinte minden országban másért szerették. Finnországban az abszurditás mellett azt emelték ki, hogy „Örkény mindent le tud írni röviden. Az olvasók szerették a sokféle témájú történeteket és metsző stílusát” – informálta a HVG-t Kanerva Eskola, a finn Atena Kiadó szerkesztője. A rövidséget díjazó angol kritikák pedig egyenesen „szupertakarékosnak” titulálták a novellákat, valamint azt hangsúlyozták, hogy sugárzik belőlük a magyarok „túlélésvágya” – említi Szöllősy Judit, az angol fordító. A németek – mások mellett a Die Tageszeitung című napilap 2003-ban – a „mininovella” feltalálójaként ünnepelték a szerzőt. A berlini újság kritikusa az egyperceseket a két világháború közötti amerikai képregényekhez látta hasonlónak: néhány precíz vonal, minimális szöveg. „Nem idegen a szerzőtől mindaz, ami embertelen, és éppen ezért nem a magas erkölcs apostola, hanem kegyetlen pontosságú megfigyelő” – analizálta Örkényt egy évvel korábban a Neue Zürcher Zeitung hasábjain Andreas Breitenstein. Egy másik kritikus, Hubert Spiegel pedig azzal az abszurdba hajló gondolattal játszott el a Frankfurter Allgemeine Zeitungban, hogy vajon rá lehet-e majd venni egy regény elolvasására azt, aki megszerette az egyperces novellákat. Pedig az örkényi miliőt nem mindig könnyű lefordítani egy másik kultúra nyelvére. „Ilyen rövid szövegeket nehéz átültetni, el kell kapni a belső ritmust, a »flegmaságot«, amely szenvedélyeket takar, és a csattanót, amely sokszor közömbösséget színlel” – így Gerendás Judit, a Venezuelában élő spanyol fordító. A kulturális különbségek olykor lábjegyzeteket is indokolttá tettek. A spanyolban például a pogácsát kellett elmagyarázni, míg „a szlovén olvasóknak azt kellett megvilágítanom, hogy mi az a túrós csúsza vagy az üvegpohárban tálalt feketekávé” – meséli a szlovén változat készítője, Gaál Gabriella. Szöllősy Juditnak „az értelmiségi középosztálynak a hatalommal szembeni, tipikus 1950–1960-as évekbeli pesti humora” okozott gondot. Saját bevallása szerint igen nagy kihívás elé állította például a Nászutasok a légypapíron című egyperces – melyben egy légyfogóba ragadt légypár párbeszédén keresztül mutatja be a szerző a tipikus házassági játszmákat –, „melynek kispolgári miliője és az ahhoz kapcsolódó nyelvi finomságok nem léteznek az angolban”. „Nem tudtuk, mit fog érteni az olvasóközönség ezekből a nagyon kelet-európai szövegekből” – osztotta meg egykori félelmeit a HVG-vel Terézia Mora, a Sopronban született, ma Berlinben élő német fordító. Megnyugtatta azonban a német kiadót az egypercesek többségének univerzalitása. A Keleti Károly (melyben egy Keleti Károly nevű ember mindenáron a Keleti Károly nevű utcába akar költözni) vagy Az öregember és az autó (melyben egy stoppoló öregember sztoriját háromféle verzióban tálalja az író), amelyek az ember és a hatalom vagy az egyén és a társadalom kapcsolatáról szólnak. Mint Terézia Mora fogalmazott: „Ilyenek vagyunk, ez a helyzet, akkor, most, mindig.” NÉMETH ANDRÁS, SINDELYES DÓRA
__label__orvostudomány 0.651365 __label__biológia 0.119213 __label__egészségvédelem 0.0229874 __label__egészségügy 0.0109969 __label__tudomány 0.00782589 __label__táplálkozási@@szokások 0.00507033 __label__földrengés 0.0036036 __label__élelmiszeripar 0.00281093 __label__gerontológia 0.0021257 __label__szülészet 0.00206074 $$$ __label__orvostudomány 0.327678 __label__geography__magyarország 0.028446 __label__egészségügy 0.0216253 __label__nőgyógyászat 0.00187757 __label__gerontológia 0.00171072 __label__tudomány 0.00151118 __label__szülészet 0.00114357 __label__mesterséges@@megtermékenyítés 0.00104223 __label__person__boldogkői@@zsolt 0.000893046 __label__biológia 0.000839589 $$$ __label__biológia __label__orvostudomány __label__szülészet geography__usa genre__hír year__2017 $$$ CSÁSZÁRMETSZÉS, Súlyos választás $$$ CSÁSZÁRMETSZÉS Súlyos választás Élethosszig tartó egészségügyi kockázatot jelenthet, ha valaki császármetszéssel jön világra – járulnak hozzá újabb adalékkal a régi vitához a New York-i Egyetem orvoskarának kutatói a Science Advances tudományos magazin legutóbbi számában. Azok az újszülöttek, akik nem haladnak át édesanyjuk szülőcsatornáján, később lényegesen gyakrabban küzdenek allergiákkal vagy autoimmun betegségekkel, és valószínűbb, hogy elhíznak. A szakértők ezt azzal magyarázzák, hogy a művi úton világra hozott csecsemők beleiben élő baktériumok – vagyis az immunrendszer működésében kulcsszerepet játszó mikrobiom – összetétele nagyon más. Az újszülöttekben az első baktériumtelepeket alapesetben az édesanyjuk hüvelyfaláról és a gát környékéről származó mikrobák alakítják ki. Etikai aggályok miatt emberkísérletekben lehetetlen bizonyítani, hogy a különbség nem a műtét után rutinszerűen adagolt és a bélrendszer hasznos baktériumait is elpusztító antibiotikumoknak tulajdonítható-e. Maria Dominguez-Bello mikrobiológus és csapata ezért vemhes patkányok egy csoportját császározta meg (mellőzve mindenféle antibiotikumot), míg a kontrollcsoportban a természet végezte a maga dolgát. A kis rágcsálókat teljesen azonos körülmények között nevelték, a császármetszéssel születettek átlagos testsúlya néhány hónap múlva mégis 15–20 százalékkal meghaladta a természetes úton világra jöttekét. A beleikből valóban hiányoztak fontos baktériumok. Dominguez-Bello most azt készül kipróbálni, vajon használna-e egy talán meghökkentő, de kézenfekvő megoldás: a császározás után az újszülöttek arcára kellene kenni egy keveset az anya hüvelyváladékából.
__label__egyház 0.96591 __label__vallás 0.168867 __label__kereszténység 0.0474359 __label__egyházi@@ingatlan 0.00146506 __label__külpolitika 0.000979752 __label__szekta 0.000921051 __label__egyházpolitika 0.00054578 __label__egyházi@@ünnep 0.000402042 __label__zsidó@@vallás 0.000402042 __label__váltó 1e-05 $$$ __label__egyház 0.997459 __label__geography__oroszország 0.980886 __label__geography__ukrajna 0.969795 __label__kereszténység 0.492198 __label__vallás 0.0656148 __label__organization__orosz@@pravoszláv@@egyház 0.0159164 __label__egyházpolitika 0.0149671 __label__person__kirill@@metropolita 0.00782589 __label__geography__lengyelország 0.00670285 __label__organization__jehova@@tanúi@@egyház 0.00383448 $$$ __label__egyház __label__vallás geography__oroszország geography__ukrajna genre__hír year__1997 $$$ Ortodox kiközösítés $$$ Ortodox kiközösítés A moszkvai központú Orosz Ortodox Egyház főpapi zsinata a múlt héten kiközösítette a kánoni önállóságra törekvő ukrán pravoszláv egyház fejét, Filaret pátriárkát. Az indoklás szerint Filaret szakadár tevékenységet folytat, Kijev és egész Ukrajna-Rusz pátriárkájának merészeli nevezni magát, s ezzel károkat okoz az ortodoxiának Ukrajnában. A vád szerint Filaret annak ellenére folytatja szentségtörő tevékenységét, hogy a moszkvai zsinat már korábban megfosztotta őt egyházi méltóságától. Filaret a Szovjetunió idején 26 évig kijevi metropolita volt, egy időben Pimennek, minden oroszok korábbi pátriárkájának utódaként tartották számon. A Moszkva által el nem ismert Ukrán Ortodox Egyház – Kijevi Patriarkátus szent szinódusa válasznyilatkozatában közölte: még az orosz pravoszláv egyház sem avatkozhat be az ügyeikbe, annak döntései a kijevi egyházra nézve nem bírnak kánoni vagy jogi erővel. Filaret egyébként sem tartozik már az orosz görögkeleti egyházhoz – állítják a kijeviek. Az Ukrajnában működő görögkeleti egyházközösségek közül 20 millió hívőjét tekintve a kánonilag Moszkvának alárendelt Ukrán Ortodox Egyház – Moszkvai Patriarkátus a legnagyobb, melyet a kijevi patriarkátus és az Ukrán Autokefál Ortodox Egyház követ, 12, illetve 3 millió hívővel. A kijevi patriarkátus 1992-ben vált ki Moszkva szárnyai alól, amiért Moszkva megszakított minden kapcsolatot Filarettel, és megfosztották minden egyházi méltóságától. Filaretet 1995 októberében választották meg a kijevi központú ukrán ortodoxok pátriárkájává.
__label__kultúra 0.945005 __label__múzeum 0.622469 __label__közgyűjtemény 0.173298 __label__város 0.0373369 __label__művészet 0.0169249 __label__városépítészet 0.0109969 __label__kultúra-finanszírozás 0.00649827 __label__repülőterek 0.00395541 __label__olimpia 0.00308537 __label__iparművészet 0.00182021 $$$ __label__geography__magyarország 1.00001 __label__kultúra 0.919653 __label__múzeum 0.855861 __label__geography__budapest 0.27514 __label__közgyűjtemény 0.212079 __label__város 0.0222962 __label__person__baán@@lászló 0.0185566 __label__önkormányzat 0.016413 __label__repülőterek 0.0106625 __label__organization__szépművészeti@@múzeum 0.00971848 $$$ __label__kultúra __label__kultúra-finanszírozás __label__múzeum geography__magyarország organization__szépművészeti@@múzeum genre__olvasói@@levél author__pákozdi@@imre year__2013 $$$ Helyre, tétre, befutóra $$$ Helyre, tétre, befutóra HVG, 2013. december 14. A Városligetben – úgy tűnik – az lesz, amit Baán László miniszteri biztos, a Szépművészeti Múzeum főigazgatója elhatározott, bár nincs sem építészi, sem város- vagy tájépítészi szakmai kompetenciája. Tudtommal az általa megálmodott Múzeum-negyed hipotetikus látogatói számát – egymillió külföldi többlet-látogató évente – sem támasztja alá semmiféle felmérés vagy hatásvizsgálat. Azt sem tudjuk, minek alapján gondolja bárki is, hogy a tipikus múzeumlátogató majd szép sorban megnézi az egy csoportba szervezett múzeumokat, amelyek fedett összekötése előnynek minősült az elbírálásnál. Csupa hipotézis, saccolás, ködös álom – egyedül a Múzeum-negyed megvalósításakor előálló környezetrombolás vehető biztosra. Ez akkor is megengedhetetlen, ha Baán László tekintélyét megérdemelten, időszaki kiállítások zseniális szervezőjeként érte el. Mindazonáltal a főigazgató voltaképpeni munkahelyén, a Szépművészeti Múzeumban évek óta alig láthatunk javulást. Ebben az évente félmillió látogatót fogadó intézményben megoldatlan a nagyközönség lifttel feljuttatása az emeletekre – pedig három kis lift is működik, de olyan zegzugos rendben, hogy gyakorlatilag alig vehetők számításba. A jegykiadás körülményes, az előcsarnok huzatos, a viseltes függönyök és a kopott csapóajtók többszörösen amortizálódtak. A második emeleti holland festészeti gyűjtemény 25-30 százaléka érdektelen, harmadik vonalbeli alkotás, és elmondható ez az itáliai anyag 10-15 százalékáról is. Mindkét nagy gyűjtemény rostálásra szorul. Jobb lenne, ha Baán előteremtené azt a néhányszor tízmillió forintot, ami az intézménye legfontosabb hiányosságainak megszüntetéséhez kell, ahelyett, hogy egy sokak által szakmai érvekkel is ellenzett, 150 milliárd forint közpénzbe kerülő megaálmot erőltetne ránk. PÁKOZDI IMRE (BUDAPEST)
__label__olajipar 0.320831 __label__versenyszabályozás 0.122533 __label__fúzió 0.0926978 __label__üzemanyagpiac 0.0116973 __label__tőkekivitel 0.000865901 __label__ipar 0.000580316 __label__befektetés 0.000529305 __label__társadalom 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__olajipar 0.692652 __label__organization__mol@@rt. 0.492198 __label__organization__slovnaft 0.399822 __label__geography__szlovákia 0.262852 __label__fúzió 0.228166 __label__versenyszabályozás 0.0675567 __label__organization__transpetrol 0.0197291 __label__tőkekivitel 0.00832578 __label__organization__pkn 0.00556492 $$$ __label__versenyszabályozás __label__olajipar __label__ipar geography__magyarország geography__szlovákia organization__mol@@rt. organization__slovnaft organization__gazdasági@@versenyhivatal genre__hír year__2000 $$$ Zöld út a Mol-Slovnaft házassághoz. $$$ Zöld út a Mol-Slovnaft házassághoz. A Gazdasági Versenyhivatal (GVH) hozzájárult, hogy a Magyar Olaj- és Gázipari Rt. (Mol) tulajdont szerezzen a pozsonyi székhelyű Slovnaft kőolaj-finomító és vegyipari vállalatban. A 16,5 milliárd korona (1 korona = 6,12 forint) alaptőkéjű szlovák cégben első lépésben 36,2 százaléknyi részesedést szerez a 97,6 milliárd forintos jegyzett tőkéjű - 25 százalékban a magyar állam tulajdonában lévő - Mol Rt., ám ehhez a szlovák versenyhivatal hozzájárulása is kell még. A 262 millió dolláros tranzakció részint 150 millió dollár értékű alaptőke-emeléssel, részint részvényvásárlással történik. A megállapodást a felek már a tavasszal aláírták (HVG, 2000. április 8.), a GVH engedélyére azért volt szükség, mert felmerült, hogy az összefonódás sértheti a verseny szabadságát az üzemanyagok nagykereskedelmi piacán. Nem szükséges viszont a GVH újbóli hozzájárulása ahhoz, hogy a Mol Rt. a későbbiekben többségi részesedést szerezzen a cégben. A Slovnaftot irányító Slovintegra és Slovbena vezetői korábban arról is megállapodtak a Mollal, hogy az 2002-ben olyan arányú befektetést hajt végre, amelynek eredményeként a szavazatok többségével rendelkezik majd a pozsonyi társaságban. A Slovnaft a múlt évet 2 milliárd koronát meghaladó veszteséggel zárta, az idei első fél évben azonban 188 millió koronás nem konszolidált adózás utáni nyereséget ért el.
__label__önkormányzat 0.990597 __label__politika 0.658428 __label__belpolitika 0.507822 __label__kormány 0.0737063 __label__közigazgatás 0.0518555 __label__országgyűlési@@képviselő 0.0408557 __label__helyhatósági@@választás 0.0373369 __label__vezetőváltás 0.0236995 __label__pártpolitika 0.0216253 __label__építészet 0.0169249 $$$ __label__geography__magyarország 1.00001 __label__önkormányzat 0.999255 __label__politika 0.492198 __label__belpolitika 0.348655 __label__vezetőváltás 0.239359 __label__kultúra 0.239359 __label__közigazgatás 0.177821 __label__helyhatósági@@választás 0.063725 __label__építészet 0.061886 __label__geography__pécs 0.0600966 $$$ __label__építészet __label__önkormányzat geography__esztergom geography__magyarország person__tétényi@@éva genre__portré author__dobszay@@jános author__izsák@@norbert year__2010 $$$ Tétényi Éva $$$ Tétényi Éva esztergomi polgármester „Főépítészként annyi éven át segítettem különböző önkormányzati vezetők munkáját, hogy ki kell egyszer már próbálnom azt is, megállom-e a helyemet nemcsak döntés-előkészítőként, de irányítóként is” – avat be polgármesteri szerepvállalása személyes indítékaiba Esztergom újonnan megválasztott, 49 éves vezetője, aki független jelöltként több mint kétharmados támogatást kapott a várost korábban vezető fideszes Meggyes Tamással szemben. Már a felmenői is az érseki székhely tősgyökeres polgárai voltak: apja a ferences gimnázium egykori gondnokaként, anyja építésztechnikusként dolgozott. „Lehettem volna akár színésznő is – a helyi Dobó Katalin Gimnáziumban töltött középiskolás évek alatt a Várszínházban is többször fellépett –, azért lettem mégis építész, mert olyan szakot kerestem, ahol matekból és fizikából lehetett felvételizni.” A Budapesti Műszaki Egyetemen 1985-ben megszerzett építészdiploma után a Komtervnél dolgozott, majd saját tervezőcéget alapított. 1999-től Terézváros főépítészeként fontos szerepe volt az Andrássy út és a „pesti Broadway” kulturális negyed városrehabilitációs munkáiban. 2004-ben Győr-Moson-Sopron megye főépítésze lett, 2006-tól a Magyar Építész Kamara, 2007-től a Budapesti Városvédő Egyesület ügyvezető titkáraként tevékenykedett. „A polgármesteri felkérés előtt azon gondolkodtunk, hogy részben környezettudatos megfontolásból falura költözünk” – mondja az autója egy évtizeddel ezelőtti eladása óta gyalogszerrel közlekedő városvezető, aki szoftverfejlesztő férjével Esztergomban lakik; de megvan még a terézvárosi lakásuk is. A polgármester első házasságából született 28 éves, fizikus-mérnök fia jelenleg Oslóban él. – Polgármesterelődje, Meggyes Tamás azzal vádolta meg, hogy sötét erők állnak ön mögött. Ehhez képest a választás előtt még a katolikus Új Emberben is méltatták önt, sőt egy katolikus püspök is tiszteletét tette az egyik fórumán. Avasson már be minket: most akkor spiritualitás tekintetében végül is melyik oldalon áll!? – Bár jómagam katolikus hitben nevelkedtem, és a fiam is ilyen iskolában végzett, semmilyen intézményes egyházi támogatást nem kértem és nem kaptam. Igaz, többen is azzal állítottak meg az utcán, hogy imádkoznak a megválasztásomért, sőt imakörök is alakultak ezért. – Ezek szerint még a válását sem rótták fel? – Nem is lett volna okuk rá, hiszen az első házasságomat egyházilag érvénytelenítette a Vatikán, így „szabad állapotúként” mentem hozzá a mostani férjemhez. – Bár függetlenként lett polgármester, az MSZP-től a Jobbikig széles támogatottságot tudhat a magáénak. Ki kérte fel az indulásra? – A városban élő civilek évek óta kerestek olyan jelöltet, akit a fideszes polgármester ellenében el lehetne indítani, és bírja a támadásokat is. Négy éve még azt mondtam, nem hiszem, hogy alkalmas lennék. Időközben aztán több férfi is el akart indulni, de az utolsó pillanatban valami mindig történt, és visszaléptek. – És ön nem féltette magát? – Nem igazán. Mi nők más szempontokat is mérlegelünk, mint férfi társaink. A jövőnek dolgozunk, és felelősséget vállalunk a közösségért. Az előző vezetés – és ezt a mostani történések is megerősítik – meglehetősen szeretett élni a hatalmával. Egy nőnek pedig mindennel szembe kell tudni szállnia. – Mondják is, hogy megpezsdült önben a huszár nagyapja vére. – Valóban, sok történetet mesélt arról, hogy amikor az első világháborúban megindultak előre, nem volt visszaút, hegyen, vízen menni kellett. Valamit örökölhettem tőle, talán ezért van az is, hogy a múltkor ösztönösen lepolgármesteruraztak. – A nagy harcok közepette mivel lazít? – Portrékat készítek, most már évek óta. – Ne haragudjon, de ebben a rovatban csak mi szoktunk viccelődni, nem a kérdezett! – Nem is úgy értettem, én portrékat rajzolok! Mivel elég gyors gondolkodású meg cselekvésű ember vagyok, leginkább a toll- vagy a tusrajzot szeretem. Máskor zongorázással lazítok. Dobolhatnék is, mert gyerekkoromban egy darabig én voltam a városi szimfonikus zenekar üstdobosa. A világ legjobb hangszere: keveset kell ütni, de mindig akkor, amikor szükség van rá. Akkor viszont nagyot szól. Ez az én ars poeticám is. – Ha ilyen sokoldalú és ütésálló politikus, nem is értjük, miért nem keresték meg épp a Fidesztől, hogy legyen az ő jelöltjük?! Vagy puhatolóztak? – Nem, mivelhogy a győzelmemre, főként ilyen nagy arányúra, senki sem számított. Bár a sokkot még láthatóan nem tudták kiheverni, az együttműködésükre számítok, mert az országgyűlési képviselő úr kezd átlépni egy olyan határt, amit nem hagyhat szó nélkül a kormányzó párt. – Tervezi már az elszámoltatásokat? – Nem büntetéseket ígértem, hanem arra vállalkoztam, hogy feltárom a kétes ügyeket. Hogy ennek aztán milyen következményei lesznek, az már az illetékes hatóságokra tartozik. – Elődje részben az Alkotmánybíróság Esztergomba helyezésével kampányolt. Lokálpatriótaként ön milyen lobbiterveket tud felmutatni? – Kezdő építészként én is készítettem terveket az Alkotmánybíróság épületére. Igaz, akkoriban még a Sándor-palotát jelölték ki erre a célra. Itt Esztergomban csupán a nagyon fontos döntéseket hirdették volna ki. A városomnak persze minden olyan szerep jó, ami a hírnevünket öregbíti. Szerencsés volna, ha itt működne például az uniós Duna-stratégia egyik intézménye. – Szóval nem zsigerből ellenzi az új beruházásokat. Úgy tudni, terézvárosi főépítészi karrierjének is egy ilyen eset vetett véget. – Pozitív főépítészi állásfoglalást kellett volna adnom ahhoz, hogy öt-hat szintes házak közé egy tízemeletes monstrumot építhessenek. Ezt szakmai alapokra hivatkozva nem tettem meg, ami gyakorlatilag a helyi főépítészi munkám végét jelentette. Mivel elég sokat és elég lelkesen dolgoztam a VI. kerületben, meglehetős fájdalommal éltem meg. Persze ha jelenleg is ott ülnék, nem lehetnék polgármester. – Ha úgy adódna, most már a nagypolitikában is megméretné magát? – A küldetések mindig maguktól találnak meg, ez a polgármesterség sem szerepelt a terveimben. De mivel elég öntörvényű nő vagyok, nehezen tudnék elképzelni olyan politikai szerepvállalást, ami valamilyen párt kötelékében történne. IZSÁK NORBERT – DOBSZAY JÁNOS
__label__iszlám 0.904661 __label__belpolitika 0.314061 __label__idegengyűlölet 0.0503406 __label__nacionalizmus 0.0154346 __label__merénylet 0.0100236 __label__bevándorlás 0.00832578 __label__internet 0.00782589 __label__társadalom 0.00670285 __label__filmgyártás 0.00610756 __label__nők@@helyzete 0.0036036 $$$ __label__geography__hollandia 1.00001 __label__belpolitika 0.96591 __label__iszlám 0.52343 __label__geography__dánia 0.182436 __label__person__wilders 0.0780882 __label__person__geert 0.0780882 __label__társadalom 0.0780882 __label__person__mark 0.0695518 __label__nők@@helyzete 0.0675567 __label__person__peter 0.0534133 $$$ __label__belpolitika __label__kisebbségek __label__politika geography__hollandia person__wilders person__geert organization__szabadságpárt@@(hollandia) genre__cikk genre__keretes year__2008 $$$ Geert Wilders: iszlámgyűlölő holland politikus $$$ Geert Wilders: iszlámgyűlölő holland politikus A Korán fasiszta iromány, és éppúgy be kellene tiltani, mint Adolf Hitler Mein Kampfját – vallja Geert Wilders, a holland Szabadságpárt (PvdV) alapítója és vezetője, akit a minap a 2007-es év politikusának választottak Hollandiában a közszolgálati média által szervezett szavazáson. A 44 éves, hirtelenszőke Wilderst radikálisan iszlámellenes nézetei miatt a 2002-ben meggyilkolt Pim Fortuyn politikai örökösének tartják Hollandiában. A katolikus vallású Wilders egyetemi tanulmányai megkezdése előtt két évet közel-keleti országokban töltött el, egy ideig még egy izraeli kibucban is élt. A politikába 1990-ben kóstolt bele, amikor a liberális Szabadság és Demokrácia Néppárt (VVD) vezetőjének, az Európai Bizottság későbbi tagjának, Frits Bolkesteinnek a parlamenti stábjában kapott helyet. 1997-ben a VVD színeiben előbb az utrechti önkormányzatba került be, majd egy évvel később a holland parlamentbe. 2004 szeptemberében azonban otthagyta a liberálisokat, mert azok támogatják Törökország felvételét az EU-ba. Röviddel később, miután egy muszlim származású holland fiatal meggyilkolta az iszlám vallás nőkkel szembeni bánásmódjáról filmet készített Theo van Gogh rendezőt, Wilders is halálos fenyegetéseket kapott, ezért máig állami védelemben részesül. Eleinte átmenetileg egy laktanyában őrizték, és csak hetente egyszer találkozhatott magyar születésű feleségével, Krisztinával, akivel Budapesten kötött házasságot 1992-ben. Wilders a pártját előbb a saját nevére keresztelte, majd ebből alakult a Szabadságpárt. A PvdV a 2006-os választáson kilenc mandátumot szerzett a 150 fős alsóházban, ám a friss felmérések alapján ma már akár 14-re is szert tehetne, mert a korábban toleráns holland társadalomban teret nyert a muszlim bevándorlókkal szembeni ellenérzés. A 16 milliós Hollandiában 1 millió muszlim él, akiknek – a liberális gazdaságpolitikai nézeteket valló, országát a baloldali elit foglyának tekintő – Wilders szerint vagy asszimilálódniuk kellene, vagy visszamenniük eredeti hazájukba. A vallásszabadság megsértésére hivatkozva többen feljelentették, ennek ellenére arra készül, hogy a holland köztévé leadja a Korán brutalitását bemutató kisfilmjét. A botrányoktól tartó kormány Theo van Gogh sorsára figyelmeztette, de Wilders szerint csak meg akarják akadályozni abban, hogy éljen a szólásszabadság jogával, ezért tízperces filmjét kész feltenni a YouTube internetes videomegosztó portálra.
__label__politika 1.00001 __label__terrorizmus 1.00001 __label__emberrablás 0.771854 __label__merénylet 0.607673 __label__filmforgalmazás 0.287778 __label__katonai@@beavatkozás 0.256842 __label__börtön 0.245095 __label__háború 0.206904 __label__iszlám 0.168867 __label__halálbüntetés 0.0851091 $$$ __label__terrorizmus 1.00001 __label__geography__irak 1.00001 __label__politika 1.00001 __label__emberrablás 0.787941 __label__merénylet 0.334599 __label__közúti@@közlekedés 0.327678 __label__filmforgalmazás 0.217348 __label__geography__pakisztán 0.152042 __label__geography__szaúd-arábia 0.0758682 __label__geography__bagdad 0.0566624 $$$ __label__hadsereg __label__terrorizmus geography__irak geography__usa genre__táblázat year__2003 $$$ A legpusztítóbb merényletek Irakban $$$ A legpusztítóbb merényletek Irakban Táblázat: Június 30. Bombamerénylet Faludzsa közelében. 9 halott Július 5. Bombamerénylet Ramadiban egy rendőrtisztavatáson. 7 halott Augusztus 7. Gépkocsiba rejtett bomba robbant Jordánia bagdadi nagykövetségének közelében. 17 halott, 60 sebesült 16. Aknatámadás a Bagdad külvárosában található Abu Ghraib börtön ellen. 6 halott, 59 sebesült 19. Teherautóba rejtett nagy erejű bomba robbant az ENSZ bagdadi főhadiszállásánál. 22 halott, 100 sebesült 29. Autóba rejtett pokolgép robbant Nedzsef városában, a mecset közelében. 83 halott, 175 sebesült Szeptember 2. Autóba rejtett pokolgép robbant Kelet-Bagdadban egy rendőrőrsnél. 1 halott, 15 sebesült 9. Autóba rejtett bomba robbant az észak-iraki Arbilban. 1 halott, 53 sebesült 24. Bombatalálat ért két buszt Bagdadban. 1 halott, 20 sebesült Október 1. Bombatámadás egy tikriti amerikai támaszpont közelében. 1 halott, 3 sebesült 6. Bombamerénylet Bagdadban. 3 halott 9. Két öngyilkos bombamerénylet egy észak-bagdadi rendőrőrs közelében, a város síita negyedében. 8 halott 12. Bomba robbant a városközpontban, a Bagdad Szálloda közelében. 6 halott, 12 sebesült 14. Öngyilkos merénylet a bagdadi török nagykövetségnél. 1 halott, 10 sebesült 26. Rakétatámadás a bagdadi Rasid Hotel ellen. 1 halott, 17 sebesült 27. Négy bomba robbant Bagdadban a Vöröskereszt egyik épülete és két rendőrőrs közelében. 37 halott, 200 sebesült 28. Öngyilkos merénylet Faludzsában. 5 halott 29. Felrobbantottak egy amerikai harckocsit Bagdadtól északra. 2 halott, 1 sebesült November 2. Föld-levegő rakétával kilőttek egy amerikai helikoptert Faludzsában. 16 halott, 20 sebesült 7. Lelőttek egy amerikai helikoptert Tikritnél. 6 halott 11. Pokolgép robbant Bászrában. 4 halott, 3 sebesült 12. Öngyilkos merénylet Násziríjában az olasz főhadiszállás ellen. 32 halott, 80 sebesült 16. Két amerikai helikopter összeütközött, miután az egyiket kilőtték Moszulban. 17 halott, 5 sebesült
__label__bűnözés 1.00001 __label__szervezett@@bűnözés 0.48439 __label__társadalom 0.294225 __label__olajipar 0.0656148 __label__emberölés 0.063725 __label__személy@@elleni@@erőszak 0.0420977 __label__büntetőeljárás@@jog 0.0197291 __label__bűnüldözés 0.0145136 __label__adócsalás 0.00539494 __label__zsarolás 0.00308537 $$$ __label__bűnözés 1.00001 __label__geography__magyarország 1.00001 __label__társadalom 0.136618 __label__bűnüldözés 0.0293222 __label__szervezett@@bűnözés 0.0251888 __label__személy@@elleni@@erőszak 0.0116973 __label__geography__kecskemét 0.0100236 __label__politika 0.00556492 __label__geography__balassagyarmat 0.00461957 __label__emberölés 0.00408014 $$$ __label__bűnözés __label__szervezett@@bűnözés geography__magyarország genre__hír year__2009 $$$ Szabaduló Koszi fivérek $$$ Szabaduló Koszi fivérek A diósdi kettős gyilkosság révén ismertté vált feltételezett bűnszervezet az ügyészség által a legnagyobb hatalmúnak tartott két vezetőjét, a Koszi becenevű Szabó Istvánt és Miklóst el kellett engedni az előzetes letartóztatásból a maximális három év letelte miatt, így házi őrizetben lehetnek az elsőfokú ítélethozatalig. Az alapbűncselekmény nagyszabású olajlopás volt a Mol százhalombattai finomítójából, amiben volt rendőrök és közvetve Pintér Sándor korábbi belügyminiszter cége által alkalmazott biztonsági őr is részt vett, egy rivális bűnözőcsoport pedig megpróbálta megzsarolni az elkövetőket. A zsarolással próbálkozó férfit és testőrét 2005-ben Diósdon agyonlőtték. Az eddigi tárgyalásokon beismerő vallomást tett a gyilkosságot végrehajtó Papp Sándor és a neki megbízást adó Czibere Attila – ők már tavaly szabadulhattak a hároméves szabály miatt (HVG, 2008. október 11.). Több tekintélyes büntetőjogász is törvénymódosítást sürget, hogy a legbonyolultabb, akár életfogytiglannal is fenyegetett bűntettek esetében kivételesen három éven túl is meg lehessen hosszabbítani az előzetes letartóztatást.
__label__közlekedés 0.0244331 __label__katasztrófa 0.0149671 __label__vasúti@@baleset 0.000979752 __label__pénzügy 1e-05 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__társadalom 0.0408557 __label__közlekedés 0.0120638 __label__természeti@@katasztrófa 0.00395541 __label__geography__fülöp-szigetek 0.00338661 __label__katasztrófa 0.00233316 __label__geography__salvador 0.000402042 __label__geography__himalája 0.000402042 __label__person__marcos 0.000378298 __label__hegymászás 0.00034535 __label__organization__täglich@@alles 1e-05 $$$ __label__hídépítés __label__katasztrófa __label__közúti@@baleset __label__közúti@@közlekedés geography__usa genre__hír year__2007 $$$ Hídomlás Minnesotában $$$ Hídomlás Minnesotában Legkevesebb öt ember vesztette életét, amikor az egyesült államokbeli Minnesotában összeomlott egy nyolcsávos közúti híd, amely a Mississippi folyó fölött vezet. Az áldozatok száma valószínűleg ennél több, nyolc embert ugyanis eltűntként tartanak nyilván, őket lapzártánkkor még keresték a búvárok. A negyven éve épült, I-35W nevű, rendkívül forgalmas átkelő, amelyen naponta 140 ezer autó haladt át, a múlt szerdán váratlanul, csúcsforgalom idején szakadt le. Ötven kocsi zuhant a folyóba. A szerencsétlenség okait még vizsgálják, a nyomozás akár másfél évig is eltarthat. A helyszínt felkereste George W. Bush elnök is, és a híd mielőbbi újjáépítését ígérte; a kongresszus már meg is szavazott 250 millió dollár támogatást a 350 milliósra becsült beruházáshoz. Szakemberek szerint a jövő év végére lehet pótolni az összedőlt átkelőt.