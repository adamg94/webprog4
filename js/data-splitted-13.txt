__label__borászat 1.00001 __label__élelmiszeripar 1.00001 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__borászat 0.847978 __label__élelmiszeripar 0.00240673 __label__geography__usa 1e-05 __label__politika 1e-05 __label__belpolitika 1e-05 __label__geography__európai@@unió 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 $$$ __label__borászat __label__élelmiszerpiac __label__szeszipar genre__grafikon year__2014 $$$ A vezető bortermelők $$$ A vezető bortermelők 14150621.pdf
__label__adó 1.00001 __label__adókedvezmény 0.890304 __label__jövedelemadó 0.877487 __label__adóbevallás 0.55448 __label__adósságbehajtás 0.109716 __label__adóellenőrzés 0.0851091 __label__társadalombiztosítási@@járulék 0.0675567 __label__adósság 0.0488678 __label__átalányadó 0.0373369 __label__pénzügy 0.033096 $$$ __label__geography__magyarország 1.00001 __label__adó 1.00001 __label__adókedvezmény 0.969795 __label__organization__apeh 0.919653 __label__jövedelemadó 0.629785 __label__adóellenőrzés 0.201823 __label__adóbevallás 0.182436 __label__adósságbehajtás 0.0953595 __label__cégek@@adózása 0.061886 __label__társadalombiztosítási@@járulék 0.0351548 $$$ __label__adó __label__adókedvezmény __label__befektetés __label__hitel geography__magyarország genre__cikk author__makara@@klára year__2004 $$$ ADÓHITEL-VISSZAFIZETÉS, Minél előbb $$$ ADÓHITEL-VISSZAFIZETÉS Minél előbb Június végéig kellett levelet kapniuk az adóhivataltól azoknak, akik - 83 ezren - befektetési adóhitelt vettek igénybe, s most vagy a következő három évben vissza kell azt fizetniük, mivel megszűnt ez a kedvezmény. Ha valaki netán nem kapta meg az értesítőlevelet adóhitel-tartozásáról, noha tudja, hogy van ilyen, jobban teszi, ha nem lapít, hanem jelzi ezt a területileg illetékes adóhivatalnak - vélekedett Vadász Iván adószakértő a HVG-nek. Szerinte ugyanis előbb-utóbb kibukhat az adóhivatalnál a tartozás, ráadásul lehet, hogy a postai kézbesítés késedelme miatt nem jött meg időben a levél. Nemcsak a most kínált visszafizetési kedvezménytől eshet el az, aki „kivárásra” játszik, hanem még késedelmi pótlék is sújthatja, ha 2007-et követően derül ki a restancia. Az adóhitel-tartozás - figyelmeztetett a HVG kérdésére az APEH munkatársa - nem évül el öt év alatt, mint a személyi jövedelemadóé (szja), csak az adós halálával szűnik meg. Ráadásul a kézbesítéstől számított két héten belül lehet reklamálni, ha nem stimmel a kimutatott összeg: ezt a benyújtott adóbevallás átnézésével tudja ki-ki ellenőrizni. Az adóhitelnek nevezett szja-kedvezményt 1995-től bármely évben befektetési jegyek vagy tőzsdén jegyzett részvények vásárlása kapcsán lehetett igénybe venni, s eddig csak akkor kellett visszafizetni belőle, ha a befektetések megszűntek vagy az összegük csökkent. A levelekből sokan nehezen értik, mik az azokban szereplő kedvezményarányok - a rejtély kulcsa, hogy hol a tartozás, hol a teljesített befizetés arányában adják meg az elérhető kedvezményt. A lényeg: aki idén tavasszal (a 2003. évre vonatkozó szja-bevallásában) nem vett igénybe adóhitelt, annak érdemes most október végéig visszafizetnie a levélben szereplő összeg 55 százalékát. Ennek átutalásával törlődik a teljes tartozás, vagyis a kedvezmény az adóhitel 45 százaléka. Nagyon fontos, hogy nem az szja-fizetéskor használt számlaszámra kell fizetni, hanem az értesítőlevélben megadottra - ha ugyanis hibás a címzés, nem jár a kedvezmény. Akinek nincs elég pénze a tartozás rendezéséhez, de az idén nem igényelt adóhitelt, annak célszerű annyit törlesztenie, amennyit csak bír - mondja az adószakértő -, mert a visszafizetett összeg 81,82 százalékával csökken a fennmaradó adóhitel-hátralék. Hogy a később kifizetendő maradék pontosan mennyi, arról majd újabb értesítőt küld az Adó- és Pénzügyi Ellenőrzési Hivatal (APEH). Akik ebben az évben adóhitelt igényeltek, azok - mint bevallási ívük magyarázó szövegéből már megtudhatták - elestek a legnagyobb engedmény lehetőségétől, nekik tehát jövő nyár előtt nem érdemes törleszteniük; 2005 júniusában viszont, ha van rá pénzük, célszerű visszafizetniük a most kimutatott tartozás 80 százalékát, mert ez esetben a maradék 20 százalékot törli az APEH. A végső visszafizetési határidő 2007. április 20., de addig csak azoknak érdemes várniuk, akiknek előbb nincs pénzük a törlesztésre, vagy akik a kedvezménynél biztosan több haszonnal tudják forgatni a pénzt. Annyi - az elérhető kamatok alapján - biztosnak látszik, hogy bankbetét révén nem remélhető ilyen hozam. Azoknak sem érdemes sietniük az adóhitel visszafizetésével, akiknek van végrehajtható (vagyis jogerős) adó- vagy társadalombiztosítási tartozásuk: nekik nem engednek el semmit sem. MAKARA KLÁRA
__label__gazdaság 1.00001 __label__pénzügy 0.00155876 __label__társadalom 1e-05 __label__bűnözés 1e-05 __label__kultúra 1e-05 __label__történelem 1e-05 __label__külpolitika 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__gazdaság 1.00001 __label__pénzügy 0.00971848 __label__geography__usa 1e-05 __label__politika 1e-05 __label__belpolitika 1e-05 __label__geography__európai@@unió 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 $$$ __label__bank __label__gazdaság __label__pénzügy geography__svájc organization__ubs genre__grafikon year__2009 $$$ Az UBS árfolyamának alakulása $$$ Az UBS árfolyamának alakulása 9100691.pdf
__label__ingatlan 0.992889 __label__önkormányzat 0.0534133 __label__csőd 0.0420977 __label__önkormányzati@@vagyon 0.0236995 __label__üvegipar 0.0043415 __label__műkereskedelem 0.0042088 __label__felszámolás 0.00383448 __label__városépítészet 0.00199777 __label__árverés 0.00182021 __label__restaurálás 0.00146506 $$$ __label__geography__magyarország 1.00001 __label__ingatlan 0.997537 __label__organization__magyar@@alkotóművészeti@@közalapítvány 0.063725 __label__festészet 0.0583558 __label__felszámolás 0.0446909 __label__önkormányzati@@vagyon 0.0420977 __label__műkereskedelem 0.0311538 __label__önkormányzat 0.028446 __label__geography__ii.@@kerület 0.0132328 __label__geography__viii.@@kerület 0.0132328 $$$ __label__műkereskedelem __label__művészet geography__magyarország organization__képcsarnok@@kft. genre__cikk genre__keretes year__2004 $$$ Karcsúsodó Képcsarnok $$$ Karcsúsodó Képcsarnok A Magyar Alkotóművészeti Közalapítvány (MAK) 100 százalékos tulajdonában lévő, műkereskedelemmel és a saját tulajdonú ingatlanok hasznosításával foglalkozó Képcsarnok Kft. 1998. január 1-jén jött létre a Képcsarnok Rt. jogutódaként, miután a cég 1997-re 90 millió forint veszteséget halmozott fel. A MAK 1998-2002 között összesen 129 millió forint osztalékot kapott a Képcsarnok Kft.-től. A közalapítvány kuratóriuma 2000-ben - az évközi nyugdíjemelés részbeni fedezetére - 2,6 millió forint becsült értékben 97 festményt átadott a kft-nek, amely az ellenértéket vissza is utalta. Mivel a műtárgyak a könyvekben 0,4 millió forintos értéken szerepeltek, a MAK-nak 2,2 millió forint nyeresége képződött a tranzakcióból. Az egykori Képcsarnok Vállalat fénykorában mintegy negyven bemutatótermet tartott fenn. A Képcsarnok Kft. ma 19 galériát működtet, jelentős részüket az önkormányzatok tulajdonában lévő üzletekben, közülük a legnagyobb bevételt a Váci utcai Csók István Galéria, a Károly körúti Mednyánszky és a Teréz körúti Derkovits Terem hozza. Mivel a tulajdonos önkormányzatok 2003. december 31-e után indoklás és elhelyezési kötelezettség nélkül felmondhatják e szerződéseket, avagy korlátozás nélkül megemelhetik a bérleti díjakat, elképzelhető, hogy a Képcsarnok több helyről költözni kényszerül. Nem engedheti meg magának ugyanis a csillagászati árakat. Így 2005. február végén el kell hagynia a soproni Várkerületet, miután a helyi önkormányzat 2004 elején egyéves felmondási időt adott a cégnek. A soproni helyhatóság tavaly már tett egy kísérletet a Képcsarnok üzletének kiürítésére, mert az épületet - amelyben a galéria is található - egyben kívánja értékesíteni. Csakhogy a Képcsarnok nem tartotta megfelelőnek az önkormányzat által felajánlott, forgalmas helyen, ám udvarban található csereingatlant, így a felmondás akkor még érvényét vesztette. Debrecenben viszont a kft-nek valószínűleg sikerül megalkudnia az önkormányzattal, amely egy másik helyiséget kínál a galéria számára.
__label__sport 0.992433 __label__olimpia 0.949679 __label__korrupció 0.0197291 __label__politika 0.0185566 __label__város 0.0132328 __label__gazdaság 0.0128312 __label__télisport 0.00574025 __label__országgyűlés 0.00507033 __label__repülőterek 0.00289958 __label__ár 0.0021257 $$$ __label__sport 0.993522 __label__olimpia 0.987578 __label__organization__nemzetközi@@olimpiai@@bizottság 0.201823 __label__politika 0.0267693 __label__ár 0.0149671 __label__sportfinanszírozás 0.0113418 __label__bojkott 0.0103382 __label__geography__katar 0.00885735 __label__geography__brazília 0.00832578 __label__geography__rio@@de@@janeiro 0.00807199 $$$ __label__olimpia __label__sport __label__város genre__cikk genre__keretes year__2008 $$$ A döntőbe jutottak $$$ A döntőbe jutottak Chicagóban már nemcsak azért szurkolnak, hogy Barack Obama legyen az amerikai elnök, mert a politikus ott kezdte pályafutását, és Illinois államot képviseli a washingtoni szenátusban. Hanem azért is, mert a harmadik legnépesebb amerikai város a Nemzetközi Olimpiai Bizottság (NOB) 15 tagú végrehajtó bizottsága június 4-én Athénban tartott ülésén bekerült abba a négyesbe, amelynek tagjai közül 2009. október 2-án Koppenhágában kiválasztják a 2016-os nyári olimpia rendezőjét. A másik három Tokió, Madrid és Rio de Janeiro. A chicagóiak úgy vélik: jól jönne, ha jövőre Obama elnökként győzködhetné a dán fővárosban a NOB 110 tagját. Általános vélemény, hogy annak idején Tony Blair brit miniszterelnök és Vlagyimir Putyin orosz államfő személyes lobbizása kulcsszerepet játszott abban, hogy a 2012-es nyári játékokat – az esélyesebbnek vélt Párizst négy szavazattal megelőzve – London, a 2014-es télit pedig a Fekete-tenger-parti Szocsi kapta. Chicagóban azért is tartanak John McCain győzelmétől, mert a szenátusban 1999-ben a republikánus politikus vezette a 2002-es, Salt Lake Citynek odaítélt téli olimpia pályázata kapcsán kirobbant korrupciós botrányt vizsgáló bizottságot, és a NOB régi tagjai közül sokan emlékeznek, hogyan leckéztette őket. Az USA legutóbb 1996-ban adta a nyári olimpia házigazdáját, ám Atlantát utólag sokat bírálták, mert bazári hangulatot kölcsönzött a centenáriumi játékoknak. A 2016-os rendezésre heten jelentkeztek, és a döntő résztvevőit a NOB a pályázatokat értékelő technikai jelentés alapján választotta ki. A rangsorban az első helyen Tokió, a másodikon Madrid, a harmadikon Chicagóval holtversenyben Doha végzett, majd Rió, Prága és Baku következett. A cseh és az azeri főváros tudomásul vette kiesését, Doha azonban felháborodott, mert annak ellenére búcsúznia kellett, hogy az értékelés alapján bent volt az első négyben. A NOB a katari főváros kihagyását azzal indokolta, hogy a rendkívüli nyári hőség miatt ott októberben rendezték volna a játékokat, és ez ütközik a sportolók, illetve a szurkolók igényeivel. A mellőzést a tavalyi ázsiai játékoknak otthont adó, állítólag a 2018-as labdarúgó-világbajnokság rendezésére is pályázni akaró Katar az „arab világra csukott ajtóként” értékelte. A dohai pályázat vezetője, Hasszán Ali bin Ali ingerülten jegyezte meg: nem érti, miért akarja a NOB a közel-keleti régiót az olimpiai mozgalomban tudni, ha a rendezés jogát úgyis csak európai, ázsiai vagy amerikai város kaphatja meg. Mások emlékeztetnek arra, hogy nem okozott gondot, amikor 1988-ban Szöul és 2000-ben Sydney is ősszel tartotta a játékokat. Vannak, akik üzleti okokat sejtenek az elutasítás mögött: a közvetítési jogok és a szponzorok révén az olimpiai mozgalom bevételeinek mintegy 60 százalékát adó USA-ban a nyári szünet idején jóval nagyobb közönséget vonz az olimpia, mint szeptemberben vagy októberben, amikor már beindult az amerikai futball szezonja. Az állva maradt aspiránsoknak február 12-éig kell leadni a 17 kijelölt témát érintő és 260 kérdésre választ adó pályázatukat. A korrupciós botrány lezárása óta a NOB egyes tagjai már nem látogathatnak el a rendezésért versengő városokba, helyettük egy bizottság értékeli a helyszíneket. 2009. január 17–18-án azért a NOB-nak otthont adó svájci Lausanne-ban, a Palace luxusszállóban a városok képviselői egyenként 45 perces prezentációt tarthatnak, és személyesen is találkozhatnak a NOB tagjaival. Az első értékelések szerint Chicago esélyeit rontja, hogy ugyanúgy főleg magántőkére támaszkodna, mint annak idején Atlanta, és ezért kérdéses lehet a nagy tőkeigényű infrastrukturális beruházások finanszírozása. A 2012-es rendezésért folytatott versengésben harmadik helyen végzett Madrid sanszait gyengíti a rotáció elve, utoljára 1948–1952-ben fordult elő, hogy ugyanaz a kontinens adta a házigazdát, Londont és Helsinkit. A 2007-es páneurópai játékokat sikerrel lebonyolító Rió az első dél-amerikai helyszín lenne – és már a 2014-es labdarúgó világbajnokságnak is otthont ad –, Tokió pedig abban bízik, hogy 1964 után duplázhat.
__label__környezetvédelem 0.392347 __label__környezetszennyezés 0.0302246 __label__egészségvédelem 0.0216253 __label__egészségügy 0.00691384 __label__légszennyezés 0.00670285 __label__természetvédelem 0.00523013 __label__szennyvíztisztítás 0.00248262 __label__hulladék 0.00206074 __label__közegészségügy 0.00171072 __label__hulladékfeldolgozás 0.00129431 $$$ __label__geography__magyarország 1.00001 __label__geography__európai@@unió 0.48439 __label__környezetvédelem 0.27514 __label__környezetszennyezés 0.168867 __label__légszennyezés 0.0267693 __label__jog 0.0179962 __label__egészségvédelem 0.0113418 __label__egészségügy 0.00523013 __label__természetvédelem 0.00281093 __label__ombudsman 0.00256091 $$$ __label__környezetvédelem __label__közegészségügy geography__magyarország genre__cikk genre__keretes year__2005 $$$ Késői hiánypótlás $$$ Késői hiánypótlás Néhány hete az Európai Bizottság elmarasztalta Magyarországot - másik hat tagállammal együtt -, mert 2005. február 14-éig nem alkotta meg azt a jogszabályt, amely megkönnyítené a hozzáférést a környezeti információkhoz. Az uniós irányelv szerint a polgároknak joguk van arra, hogy megismerjék a hatóságok által birtokolt vagy előállított környezeti adatokat, így például a károsanyag-kibocsátások közegészségre gyakorolt hatását, és a hatóságoknak ezeket egy hónapon belül a kérelmező rendelkezésére kell bocsátaniuk. Jóllehet a július 1-jétől életbe lépett másik uniós irányelv a veszélyes hulladékot égető üzemeknek gyakorlatilag napi mérést ír elő, azt, hogy a kibocsátott káros anyagok milyen hatással vannak a környezetre és az ott élők egészségére, Magyarországon csak a működési engedély kiadásakor vizsgálják, a későbbiekben általában már nem végeznek hatáselemzést. Így a HVG-nek sehol sem tudtak olyan adatsort vagy térképet mutatni, amelyen egybevetik a hulladékégetők kibocsátását a környező lakosság egészségi állapotával. A HVG-t az Állami Népegészségügyi és Tisztiorvosi Szolgálattól (ÁNTSZ) az Országos Kémiai Biztonsági Intézethez küldték, onnan az Országos Környezet-egészségügyi Intézetbe, majd vissza az ÁNTSZ-hez. Ilyen adatokat az Országos Környezetvédelmi, Természetvédelmi és Vízügyi Főfelügyelőségnél sem tudtak produkálni, a tavaly nagy csinnadrattával beharangozott EPER, vagyis Európai Szennyezőanyag Regiszter (http://www.kvvm.hu/szakmai/eper /main.php) pedig egészen a jövő évig csak a 2001-es adatokat tartalmazza, és 2006-ban is meg kell elégedni a 2004-es kibocsátásokról szóló információval. Kimerítő magyarázattal végül az Országos Környezetvédelmi Tanács (OKT) elnöke, Kiszel Vilmos - aki a Göncöl Alapítvány elnökeként maga is zöld aktivista - szolgált, azt hangsúlyozva, hogy bár a környezetvédelmi adatok megismerése alkotmányos jog, ezek előállítása meglehetősen bonyolult és költséges. Már annak a megállapítása is nehézségekbe ütközik, hogy egy olyan műtárgynak, mint a veszélyeshulladék-égető, mi a hatáskörzete; ismerni kell hozzá a klimatikus adatokat, a szélirányokat, szükséges egy domborzati modell, és nem utolsósorban olyan mérőhálózat is kellene, amely néhány évtizeddel ezelőtt még kiválóan működött az Országos Meteorológiai Szolgálat keretében, de ma már csak foszlányaiban létezik. Végül Kiszel azzal biztatta az alkotmányos jogaival élni óhajtó érdeklődőket, hogy az OKT a Magyar Tudományos Akadémiával együttműködve éppen most adta át a kormánynak az úgynevezett környezetállapot-értékelő projekt záródokumentumát. Ennek eredményeként, a projekt lezárultával, az állampolgárok már megismerhetik az egészségüket befolyásoló környezeti hatások adatait - igaz, talán csak egy-két évtized múlva.
__label__büntetés-végrehajtás 0.890304 __label__börtön 0.0433758 __label__büntetőeljárás@@jog 0.0229874 __label__amnesztia 0.0209742 __label__határőrség 0.00299103 __label__rendőrség 0.00171072 __label__polgárőrség 0.00155876 __label__embercsempészet 0.000949944 __label__idegenrendészet 0.000921051 __label__szervezett@@bűnözés 0.000921051 $$$ __label__geography__magyarország 1.00001 __label__büntetés-végrehajtás 0.941664 __label__börtön 0.0259674 __label__büntetőeljárás@@jog 0.00913564 __label__amnesztia 0.00649827 __label__person__binder@@györgyi 0.0042088 __label__idegenrendészet 0.00395541 __label__geography__üröm 0.00289958 __label__organization__petromobil@@kft. 0.00226185 __label__üzemi@@tanács 0.00219272 $$$ __label__idegenrendészet __label__közigazgatás __label__menekültek geography__magyarország genre__hír year__1995 $$$ IDEGENRENDÉSZETI KAPTÁRAK $$$ IDEGENRENDÉSZETI KAPTÁRAK Az idegenrendészeti őrizetbe vett külföldieket elfogásuk 31. napjától rendőrségi fogdák, illetve a Belügyminisztérium kerepestarcsai tábora helyett ezentúl büntetés-végrehajtási (bv) intézetekben kell fogva tartani – derül ki egy múlt heti igazságügy-miniszteri rendeletből. A kitoloncolásra váró személyek közül a nőket Borsodba, a pálhalmai börtönbe, míg a férfiakat Csongrád megyébe, a nagyfai bv-intézetbe szállítják. A január 14-én életbe lépő rendelet kimondja: a fegyintézetben fogva tartott idegenrendészeti őrizetesekkel szemben az őrség sem szökés megakadályozására, sem zendülés leverése érdekében nem használhat fegyvert, őrzőkutyák „rendszeresítését” azonban a jogszabály nem tiltja.
__label__mezőgazdaság 1.00001 __label__állami@@támogatás 0.997827 __label__állami@@költségvetés 0.985053 __label__uniós@@támogatás 0.835494 __label__agrárpolitika 0.787941 __label__területfejlesztés 0.196836 __label__pénzügy 0.0737063 __label__segély 0.0351548 __label__államháztartás 0.0236995 __label__agrárhitel 0.016413 $$$ __label__mezőgazdaság 1.00001 __label__geography__magyarország 1.00001 __label__állami@@támogatás 0.999206 __label__állami@@költségvetés 0.980886 __label__uniós@@támogatás 0.941664 __label__agrárpolitika 0.577505 __label__területfejlesztés 0.217348 __label__segély 0.0656148 __label__person__németh@@imre 0.0408557 __label__organization__földművelésügyi@@és@@vidékfejlesztési@@minisztérium 0.0408557 $$$ __label__agrárpolitika __label__állami@@támogatás __label__mezőgazdaság __label__uniós@@támogatás geography__magyarország genre__cikk genre__keretes author__kelemen@@zoltán year__2004 $$$ Pályázz, gazda! $$$ Pályázz, gazda! Egy tehenészeti telepen mutatott irányt az agrárgazdálkodók számára Gyurcsány Ferenc miniszterelnök, aki a dömsödi Dunatáj Szövetkezet múlt heti meglátogatása után az „egymás után induló agrár- és vidékfejlesztési európai programokról” beszélt a sajtónak. A mezőgazdasági terepen elődjénél idegenebbül mozgó Gyurcsány nem kockáztatta meg, hogy elégedetlen gazdákkal találkozzon: a dömsödiek ugyanis nyereségesen gazdálkodnak, elnökük szerint elsősorban sikeres pályázataiknak köszönhetően. Utóbbi lehet a kulcs a jövő évi agrárköltségvetésben is. A Draskovics Tibor pénzügyminiszter által a büdzsé nyertesének nevezett ágazat számára ugyanis az EU-ból érkező közvetlen területalapú támogatások, illetve a szintén brüsszeli pályázati pénzek jelenthetik az igazi bővülést. Az összességében 327,8 milliárd forintos 2005-ös agrárbüdzsé az idei 289,5 milliárd forinttal szemben 13 százalékos növekedést jelent, ezen belül a támogatások 219,2 milliárdról 235,3 milliárd forintra, tehát 7,4 százalékkal bővülnek. A növekmény azonban nem a magyar költségvetés bőkezűségének, hanem a brüsszeli kasszának köszönhető, amelyből az erre az évre számolt 136 milliárd forint (HVG, 2004. január 10.) után 2005-ben 169,3 milliárd forint érkezik a büdzsé tervezőinek reményei szerint, és így az EU-agrárpénz 10,9 milliárd forinttal haladja meg a magyar központi költségvetésből az ágazatnak nyújtandó forrást. A brüsszeli kasszából biztosan lehívható lesz 89,3 milliárd forint, amit az ideihez képest 25-ről 30 százalékpontra növekvő földalapú kifizetésekre fordítanak. A további 80 milliárd forintból 35 milliárd a nemzeti vidékfejlesztési terv (nvt), 15 milliárd a SAPARD-program, 9,4 milliárd az agrár- és vidékfejlesztési operatív program uniós finanszírozásából következik. Ebből a SAPARD már gyakorlatilag elfogadott pályázatokat jelent, az nvt esetében azonban a tervezett összeg lehívásához sikeres pályaművekre lesz szükség. További 20,2 milliárd forintot terveztek be az EU-tól érkező piaci támogatásokra, ami viszont nem tartalmazza az intervenciót, holott a magyar gabonatermelők közül sokan valószínűleg bejelentkeznek a november 1-jétől induló uniós felvásárlásra - amiből pénzt csak jövőre látnak. Hiába azonban az összességében talán a lobbisták számára is elfogadható mértékben növekvő agrárbüdzsé, a folyó kiadások és jövedelemtámogatások címen betervezett 107,6 milliárd, illetve a fejlesztési típusú támogatásokra előirányzott 18,8 milliárd forint már most kevésnek látszik. Utóbbit ugyanis teljesen kimeríti a beruházásokra még az idén odaígért támogatási összeg, és az erdőtelepítésekre szánt 4,5 milliárd forint is hasonlóképpen végzi. Meghatározott a jövedelemtámogatásként szereplő 107,6 milliárd forint sorsa is: ebből kell kifizetni az unió földalapú támogatásának 30 százalékpontos kiegészítését, vagyis közel 90 milliárd forintot, amire országgyűlési határozat kötelezi a kormányt. Az ezek után ebben a kasszában maradó alig több mint 18 milliárd forint szintén az idei kötelezettségek teljesítésére megy el; sőt további milliárdok hiányoznak. Az agrártárcánál ugyanis az ebben az évben odaígért, de csak jövőre kifizethető támogatásokat több mint 40, de inkább 50 milliárd forintra becsülik; azaz már most látszik, hogy átcsoportosításra lesz szükség. Ez még mindig jobb, mint az idei helyzet, amikor 82 milliárd forint előző évi fizetési kötelezettség terhelte a büdzsét. A javulás viszont nyilván nem vigasztalja a földalapú támogatás áldásaiból nem részesülő sertés- és baromfitenyésztőket, akik hiányolják majd a fejlesztési forrásokat és jövedelemtámogatásokat. Az állattenyésztés megsegítésére mindössze 1,15 milliárd forintot terveznek, ezért az agrárkormányzatnak vélhetően nem marad más választása az elégedetlenkedők leszerelésére, mint hogy az ideihez hasonlóan Brüsszel hozzájárulását kéri a földalapú támogatás magyar költségvetési részének év közbeni kifizetéséhez. Vagy pedig - mivel az eredeti menetrend szerint a magyar kiegészítést is csak novemberben kezdik utalni, ami áthúzódik a következő évre - a területalapú támogatásra szánt pénz egy részéből olyan támogatásokat hirdethet meg az agrártárca, amelyekre most még nem látszik forrás. KELEMEN ZOLTÁN
__label__bér 0.99428 __label__közalkalmazottak 0.936295 __label__béralku 0.793116 __label__béremelés 0.743178 __label__köztisztviselők 0.468801 __label__érdekegyeztetés 0.307368 __label__jövedelem 0.239359 __label__átlagbér 0.109716 __label__érdekvédelem 0.0803675 __label__pedagógusok 0.0716012 $$$ __label__geography__magyarország 1.00001 __label__bér 0.99428 __label__közalkalmazottak 0.855861 __label__béralku 0.817585 __label__béremelés 0.47659 __label__köztisztviselők 0.414909 __label__jövedelem 0.320831 __label__érdekegyeztetés 0.206904 __label__érdekvédelem 0.132974 __label__pedagógusok 0.115971 $$$ __label__közalkalmazottak __label__köztisztviselők __label__béralku geography__magyarország genre__cikk author__molnár@@patrícia year__1996 $$$ Béralku a közszférában, Alkalmazott matematika $$$ Béralku a közszférában Alkalmazott matematika A közalkalmazottak, a köztisztviselők és a kormány között újabb bérderbi lehetőségét vetíti előre, hogy az idei infláció a legfrissebb prognózisok szerint akár 4-5 százalékkal is meghaladhatja az év eleji becsléseket. A vitákat élezheti, hogy a végrehajtás során az eddig beígért emelések is csorbultak, ugyanakkor a kilátásba helyezett mintegy 5 százalékos létszám-fogyókúra tompíthatja a közalkalmazotti érdekképviseletek fegyverzetét. „Se központi, se helyi szándék nincs a megállapodásokban rögzített béremelések kifizetésére; így volt ez tavaly is, tavalyelőtt is, és így lesz jövőre is” – összegezte kérdésünkre a közszféra béremelésével kapcsolatos nézeteit Szöllősi Istvánné, a Pedagógusok Szakszervezetének (PSZ) főtitkára, szocialista képviselő. Feltehetően azonban nem csak az akarat, hanem sok helyen a forrás is hiányzik, ráadásul a közalkalmazottak és a köztisztviselők bonyolult illetményrendszere – és az ehhez igazodó éves béremelési szisztéma – rendre lehetőséget teremt arra, hogy ki-ki saját szájíze szerint értelmezze az ezzel kapcsolatos megállapodásokat. A kormánynak és az érdekképviseleteknek most a saját főztjüket kell megenniük, hiszen mindkét részről nyilvánvalónak kellett lennie: megbosszulja magát az a megállapodás, amelyről az aláírás pillanatában látszott, hogy tarthatatlan, illetve sokféleképpen olvasható. A Költségvetési Intézmények Érdekegyeztető Tanácsában (KIÉT) 1996. január 24-én létrejött megállapodás szerint az idén „a költségvetési szférában az éves keresetnövekedés átlagos mértéke legyen azonos (19,5 százalék) a versenyszférában kialakítottal”. Csakhogy az utóbbi területen végül nem született meg a két esztendős időtartamra tervezett ár-bér megállapodás (HVG, 1995. december 16.), a piaci szférára az érdekegyeztető felek 1996. január 12-ei ülésükön csak a szokásos éves keresetnövelési ajánlásokat fogalmazták meg. Eszerint 1996-ban az éves bruttó keresetemelkedés átlagos mértéke ugyan szintén 19,5 százalék, az ajánlást azonban az aláírók még kevésbé érzik magukra nézve kötelező erejűnek, mint a megállapodást. Annál is kevésbé, mert már az év közepére felmorzsolódtak az ár-bér megállapodáshoz eredetileg rendelt évi 20 százalékos átlagos fogyasztóiár-növekedéssel és így a 2 százalékos reálbércsökkenéssel kapcsolatos remények. A gazdaságkutatók júniusi prognózisai az idei átlagos inflációt 22-25 százalék körülire, a reálkeresetek mérséklődését 6 százalékosra – a közszolgálati szférában ennél erőteljesebbre – teszik. A Központi Statisztikai Hivatal (KSH) ezzel kapcsolatos jelzőszámai szerint a nettó keresetek reálértéke az év első negyedében az előző esztendő hasonló időszakához képest átlagosan 9,5 százalékkal csökkent. Az országosan átlag 18,1 százalékos bruttó és 15,5 százalékos nettó keresetemelkedéstől messze elmarad a költségvetési intézmények keresetnövekedése. „Különösen súlyos helyzet alakult ki az egészségügyben és az oktatásban, ahol a reálkeresetek 17, illetve 18 százalékkal csökkentek az egy évvel azelőttihez képest. E két ágazatban a szellemi foglalkozásúak nettó átlagkeresete 12, illetve 9 százalékkal alacsonyabb, mint a pénzügyi ágazatban foglalkoztatott fizikaiaké” – állapítja meg a KSH jelentése. Valamit javít az összképen, hogy a közalkalmazottak többségénél, így a pedagógusoknál is – a már említett KIÉT-megállapodásnak megfelelően – csak júniusban borítékolták a több keresetnövelési elemből visszamenőleg képződő magasabb fizetéseket. Az egészségügyben is csak áprilistól került több pénz a borítékba. „Az egészségügyi ellátás 24 százalékkal megemelt keretéből 27 százalék jutott volna a bérek, 19,5 százalék pedig a dologi kiadások emelésére, a társadalombiztosítás sajátos finanszírozási rendje miatt azonban még ott is csak 24-25 százalékkal sikerült növelni a béreket, ahol ebbe a települési önkormányzatok vagy az intézmények saját forrásból besegítettek” – tájékoztatta a HVG-t Gulyás Judit, az Egészségügyben Dolgozók Demokratikus Szakszervezetének (EDDSZ) elnöke. Az adóssággal, likviditási gondokkal küzdő – például Tolna, Komárom-Esztergom megyei – intézményekben viszont legfeljebb 8–12 százalékos béremelésre futotta. A közalkalmazottak és a köztisztviselők idei eddigi béremeléséről még nem állnak rendelkezésre mértékadó adatok, a költségvetési szféra ilyen mutatóiról ugyanis a KSH csak negyedévente ad jelentést – a következő augusztusban várható. Az érdekképviseletek addig is saját információs forrás kialakításán dolgoznak, a már említett KIÉT-megállapodás szerint ugyanis az első fél évet követően meg kell vizsgálni a keresetnövekedés alakulását. A megállapodás azt is leszögezi, hogy „a kormány az illetményemelési garanciák érvényesülésére szükség esetén korrekciós intézkedéseket javasol és tesz, ideértve a szeptemberi illetményemelés mértékének esetleges emelését is”. A kormány az egyezségben pontosan fél tucat garanciát vállalt. Az azonban értelmezési kérdés, hogy mire: arra, hogy a közszolgálatban foglalkoztatottaknál a versenyszférával „azonos”, vagy arra, hogy „19,5 százalék” legyen az átlagos bruttó keresetemelés? Vagy arra – miként azt az 1996. március 28-án aláírt, úgynevezett hároméves közalkalmazotti megállapodásra hivatkozva egyes munkavállalói érdekképviseletek értelmezik –, hogy a közszféra reálbérszínvonala legfeljebb 2 százalékkal csökkenhet az idén? A reálbérek alakulásával kapcsolatos bármiféle megállapodás tényét a Pénzügyminisztérium (PM) politikai államtitkára nemrégiben cáfolta annak kapcsán, hogy a PSZ főtitkára egyebek közt erre hivatkozva javasolt szeptembertől az eredetileg tervezettnél magasabb béremelést. Ami pedig a 19,5 százalékos, illetve a versenyszférával azonos keresetnövelést illeti, az Herczog László, a Munkaügyi Minisztérium (MüM) helyettes államtitkára szerint „mindössze jókívánság, a kormány nem erre vállalt garanciát, hanem különböző, a keresetek emelkedését biztosító jogszabály-módosításokra.” A kormánygaranciák azonban csak hellyel-közzel teljesülnek. Vadász János, a Közgyűjteményi és Közművelődési Dolgozók Szakszervezetének (KKDSZ) elnöke szerint az önkormányzatok egy része nem hajtotta végre a keresetnöveléssel járó kötelező kategóriaátsorolást, és mintegy 300 helyhatóság – pénzhiányra hivatkozva – „egy kapavágást sem tett” a bérfejlesztés érdekében. „Ezek az önkormányzatok csak azt nem vették figyelembe, hogy az előírások szerint az új illetménytábla és az úgynevezett beállási szint különbözete alapján bejelentett bérigény után lehetett központi költségvetési forráshoz jutni” – mondta Vadász. A KKDSZ becslései szerint az általuk képviseltek körében az első lépcsőben tervezett 10 százalékos keresetnövekedésből legfeljebb 7 százalék valósult meg. A 10 százalék alatti illetménynövelés Herczog László szerint önmagában nem hiba, hiszen lehetséges, hogy ez az adott közalkalmazottak magasabb keresetével, „beállási szintjével” magyarázható. Ő a gondot inkább abban látja, hogy a jelenlegi rendszer akkor is ellenérdekeltté teszi az önkormányzatokat az önerős béremelésben, ha egyébként volna rá pénzük. „Minden, saját forrásból megvalósított emeléssel ugyanis egy későbbi költségvetési támogatást veszítenek el azáltal, hogy központi keretből csak az illetménytábla garantált összegéig egészülhet ki a kereset” – mondja a helyettes államtitkár. Az ellentmondás megszüntetése érdekében a jövőben a központi keresetnövelésnél nem vennék figyelembe az 1996. február 1. utáni, önkormányzati forrásból megvalósított emeléseket. Az önkormányzatok egy része valószínűleg egyszerűen kölcsönveszi költségvetésből a béremelésre nyújtott pénzt. A januári KIÉT-megállapodás köztisztviselői illetményekre vonatkozó garanciái közül az egyik – miszerint a köztisztviselői illetményalap január 1-jétől 18 ezer forintról 20 ezer forintra emelkedik – teljesült. Mindez azonban nem feltétlenül jelent tényleges keresetemelést, helyi önkormányzati körben – tehát például a polgármesteri és a földhivatalok, a tisztiorvosi szolgálatok köztisztviselői esetében – az ehhez szükséges összegnek csak a felét biztosítja a központi költségvetés. „Amennyiben az önkormányzatnak nincs pénze az emelésre, nem jut hozzá a központi forráshoz sem, és a bérnövelés is elmarad, az önkormányzatokat ugyanis nem köti a köztisztviselői illetményalap. De ha volt pénze a helyhatóságnak, a költségvetési forrással együtt is átlagosan csak 11 százalékos emelésre futotta” – állítja Kiss Sándor, a Magyar Köztisztviselők és Közalkalmazottak Szakszervezetének (MKKSZ) elnöke. A területi köztisztviselők esetében a 19,5 százalékhoz a szokásos „egyéb” forrás mellett a felsőfokú végzettségűeknek járó illetménykiegészítéssel kellene eljutni. Ez „mindössze” hét hónapos csúszást és 25 százalékpontos mínuszt jelent a minisztériumok köztisztviselőinek adott illetménykiegészítéshez képest. A területi köztisztviselők azonban nem ezt nehezményezik, hanem azt, hogy a PM – a megállapodásba beszúrt gondolatjeles félmondatra hivatkozva – szerintük újabb feltételhez köti a keresetkiegészítést. Az ominózus félmondat szerint a 10 százalékos kiegészítésre „a közigazgatási reform végrehajtásához igazodóan” kerül sor. A kiegészítés forrása a PM olvasata szerint a jövőbeni, az MKKSZ-ében a tavalyi 15,2 százalékos létszámmegtakarítás. Mindenesetre kormánykörökből a köztisztviselői garnitúrát a közalkalmazottihoz hasonlóan leépítéssel riogatják. Az együtt mintegy 800 ezer főre tehető közszolgálati szféra létszáma jövőre az elképzelések szerint összesen 40-42 ezerrel apadna. Egyelőre nem tudni, milyen arányban érintenék az elbocsátások a mintegy 100 ezer fős köztisztviselői tábort, és milyenben a közalkalmazottakat. Bár az előbbiek például a pedagógusoknál vagy az egészségügyieknél könnyebben találnak maguknak állást a versenyszférában, mindazonáltal a kilátásba helyezett elbocsátások gyengíthetik a szeptembertől esedékes béremelésekkel kapcsolatos szakszervezeti érdekérvényesítési esélyeket. Annál is inkább, mert az érdekeltek mostanában mintha új megvilágításban látnák az egyezkedéseket. A közalkalmazottak kudarcára hivatkozva az MKKSZ elnöksége számára általában is kérdésessé vált a megállapodások megkötésének értelme, Szöllősiné szerint viszont – mondván, nem egységesek a közszféra érdekei és jövedelmi helyzete – eljött az ágazati béralkuk ideje. Mindez a költségvetési alkalmazottak összességére nézve aligha jelentene több pénzt, inkább az egyes érdekképviseletek erőviszonyain múlna, ki, mekkora szelethez jutna a tortából. Nem lehetne csodálkozni rajta, ha a PSZ-nél kisebb létszámú, gyengébb szakszervezetek nem éppen a szolidaritás megnyilvánulásaként élnék meg Szöllősiné javaslatát. A viszonylag kicsi, 20-22 ezer munkavállalót képviselő KKDSZ elnöke szerint a PSZ-főtitkár elképzelése egyenlőkre és még egyenlőbbekre osztaná a közszolgálatban foglalkoztatottakat. MOLNÁR PATRÍCIA
__label__belpolitika 0.952584 __label__hadsereg 0.0518555 __label__kormány 0.016413 __label__köztársasági@@elnök 0.0106625 __label__merénylet 0.00942259 __label__kormányátalakítás 0.00670285 __label__államcsíny 0.00523013 __label__külpolitika 0.00318268 __label__fegyverkezés 0.00248262 __label__elnökválasztás 0.00233316 $$$ __label__geography__oroszország 0.999552 __label__belpolitika 0.994099 __label__hadsereg 0.52343 __label__kormány 0.355785 __label__geography__bulgária 0.281416 __label__person__andrej 0.212079 __label__person__szergej 0.122533 __label__kormányátalakítás 0.0311538 __label__merénylet 0.028446 __label__person__alekszandr 0.0159164 $$$ __label__belpolitika __label__elnökválasztás __label__köztársasági@@elnök geography__bulgária person__radev person__rumen genre__cikk genre__keretes year__2016 $$$ Rumen Radev: bravúrpilótából bolgár elnök $$$ Rumen Radev: bravúrpilótából bolgár elnök Az ismeretlenség homályából két éve azzal tűnt fel az új bolgár államfő, hogy a légierő akkori főparancsnokaként két bravúros manővert hajtott végre. A három évtizedes katonai pályafutása során több mint 1400 órát repült Radev a Szófia közelében rendezett bemutatón először a Bell elnevezésű kunszttal ejtette bámulatba nézőközönségét. A MiG-29–es vadászgéppel a magasban egy pillanatra megállt, majd a tengelye körül megfordult vele. Utána pedig az orosz Viktor Pugacsov, a Szuhoj főpilótája által 1989-ben a világon elsőként előadott, a kobra mozgásához hasonlatos mozdulatsort is elvégezte a repülővel. Hasonló manőverekre a politikában is szüksége lehet az államfői hivatalát január közepén elfoglaló, párton kívüli Radevnek. Az oroszul, angolul és németül kiválóan beszélő, 53 éves Radev az ellenzéki szocialisták támogatásával, ám független jelöltként indult a novemberi elnökválasztáson. A második fordulóban fölényesen nyert a vezető kormánypárt, a konzervatív Polgárok Bulgária Európai Fejlődéséért (GERB) jelöltjével szemben. A választást bizalmi szavazásként értékelte Bojko Boriszov miniszterelnök, aki pártja jelöltjének kudarca után lemondott, és azóta sem sikerült ügyvivő kormányt alakítani. Radev a sztálinista diktatúrát Bulgáriában meghonosító Georgi Dimitrovról elnevezett Dimitrovgrádban született. Évfolyamelsőként végzett a légierő Georgi Benkovszki akadémiáján, majd 1987-ben pilótaként a Ravnyec katonai bázisra került. Hadnagyból az ezredfordulóra már alezredessé lépett elő, és hamarosan a Plovdivtól tíz kilométerre lévő Graf Ignatyevo légibázis parancsnokságát bízták rá. Az USA Alabama államában található Montgomeryben lévő Maxwell légitámaszponton működő Air War College-ban 2003-ban stratégiai tanulmányokból szerzett diplomát. Radev a katonai pályafutását így is foglalja össze: „az USA-ban kiképzett, orosz harci gépeket vezető, bolgár tábornok”. A karrierje csúcsára 2014-ben ért, amikor a légierő parancsnokává nevezték ki. A posztján azonban mindössze két évig maradt, mert összetűzésbe került Boriszov kormányának védelmi miniszterével. Radev úgy vélte, a bolgár légierőnek inkább többfunkciós új vadászgépeket – például Eurofightert vagy Gripent – kell vásárolnia, nem pedig használt amerikai F–16-osokat. Először tavaly októberben akart távozni, amikor szóba került a bolgár légierő együttműködése a NATO egységeivel. Akkor Boriszov még lebeszélte, azzal az ígérettel, hogy felgyorsítják a vadászgépbeszerzést. Végül az idén nyáron mondott le, sajtóértesülések szerint azért, mert ellenezte a NATO-val közös légtérfelügyeletet. Radev szerint ha egy országnak van saját légiereje, ez nem lehet alternatívája az új harci gépek beszerzésének. Sőt a helyzetet megalázóbbnak nevezte, mint az 1919. november 27-ei neuilly-sur-seine-i békét, amelyben Bulgáriának az első világháború előtti területéből 11 500 négyzetkilométerről kellett lemondania, jórészt Görög- és Törökország javára. Kampányában Radev a Boriszov-kormányt azzal is vádolta, hogy külpolitikájában, különösen pedig a menekültkérdésben, passzív. Szerinte a menekültválság megoldásához az EU-ba illegálisan érkezőket elvileg a belépés helyszínét jelentő tagállamba visszaküldeni rendelő dublini egyezmény felülvizsgálatára lenne szükség. Radev elkerülhetetlennek nevezi Bulgária és Oroszország kapcsolatának javítását, s úgy véli, épp ideje lenne feloldani a Krím félsziget bekebelezése miatt Moszkvával szemben elrendelt EU-szankciókat. Emiatt oroszbarátnak tartják, és megválasztásában Vlagyimir Putyin orosz államfő nyereségét látják. Radevnek egy tizenéves fia és lánya van a 2011-ben válással végződött első házasságából. A politikában újonc extábornok azóta újranősült, egy szocialista képviselő volt nejét vette el, aki egy fiút vitt a kapcsolatba.
__label__média 0.986373 __label__elektronikus@@sajtó 0.957922 __label__politika 0.855861 __label__televízió 0.0926978 __label__rádió 0.0803675 __label__sajtószabadság 0.0737063 __label__alkotmányjog 0.0341104 __label__belpolitika 0.0154346 __label__jog 0.0136468 __label__közoktatás 0.00858749 $$$ __label__geography__magyarország 1.00001 __label__média 0.705795 __label__elektronikus@@sajtó 0.437833 __label__politika 0.22271 __label__sajtószabadság 0.063725 __label__organization__magyar@@rádió 0.0583558 __label__televízió 0.0216253 __label__organization__magyar@@televízió 0.0154346 __label__rádió 0.0128312 __label__közérdekű@@adat 0.00913564 $$$ __label__média __label__elektronikus@@sajtó geography__magyarország genre__vélemény author__vásárhelyi@@mária year__1999 $$$ Einstand a médiában $$$ Einstand a médiában Idestova két esztendeje hever az Alkotmánybíróság (AB) asztalán a Nyilvánosság Klub beadványa. A klub ügyvivői azért fordultak a testülethez, hogy a saját 1992-es döntésével összhangban állapítsa meg a médiatörvény alkotmánysértő mivoltát. A hivatkozott AB-döntés ugyanis kimondta, hogy a közszolgálati médiumok állami és politikai befolyásolása alkotmányellenes, márpedig a médiatörvény által életre hívott kuratóriumok a politikai befolyásolás intézményesítését jelentették. Az elmúlt két év során az AB nem talált alkalmat arra, hogy érdemben foglalkozzon a beadvánnyal, jóllehet ezzel bizonyosan elejét lehetett volna venni a mára kialakult képtelen helyzetnek. A közszolgálati médiumok kormánypártok általi einstandolásának jogi alapját ugyanis éppen az a törvény teremtette meg, amelynek eredendő hivatása a függetlenség garantálása lett volna. A törvény egyetlen rendszerbe kívánta foglalni a rendszerezhetetlent, a politikai pártok közszolgálati médiumokkal kapcsolatos, gyökeresen különböző elképzeléseit, amelyeknek egyetlen közös pontja az volt, hogy valójában egyik párt sem akarta egyszer s mindenkorra elvágni a köldökzsinórt, amely a közmédiumokat a politikához kötötte. A törvény, e közös elvi alapot szem előtt tartva, intézményesítette a közmédiumok feletti politikai befolyásolás lehetőségét, ám kétségtelen, hogy mindeközben arra is garanciát próbált teremteni, hogy az összes politikai párt - parlamenti pozíciójától függetlenül - azonos súllyal vehessen részt a döntésekben. Ismervén azonban a hazai politikai színpad szereplőit, nem kellett különösebb jóstehetség annak előrelátásához, mennyit ér egy olyan konszenzuskényszer, amelynek betartása kizárólag a pártok korrektségén és önkorlátozásán alapul. Bár a médiatörvény elfogadása és a paritásos elven nyugvó konszenzuskényszer megvalósulása az előző ciklusban sokkal inkább szolgálta az akkori ellenzéki pártok érdekét, semmint a 72 százalékos többséget birtokló kormánypártokét, a mai kormánypártok nem csinálnak titkot abból, hogy a kuratóriumok „feltöltése” annak a bosszúhadjáratnak része, amelynek jegyében május óta szisztematikusan megtorolják mindazokat a vélt és valós sérelmeiket, amelyek az előző négy év során ellenzéki pártként érték őket. Az alapvető kérdés természetesen ebben az összefüggésben is az, vajon milyen sors várhat egy olyan országra, amelyben a demokratikus választások eredményét a győztes pártok úgy tekintik, mint felhatalmazást a politikai ellenféllel való leszámolásra, ám a közszolgálati média esetében különösen látványosan mutatkozik meg, hogy a politikai erőfölénnyel való visszaélés hosszú távon nem hozhat más eredményt, mint rombolást; az egyébként is igen gyenge lábakon álló demokratikus intézmények működésének aláásását és az amúgy is csigalassúsággal fejlődő politikai kultúra kibontakozásának megtorpanását. Amint ezt kormánypárti politikusok nyilvánvalóvá is tették, nem azért küldenek kétszer annyi kurátort az elnökségbe, mert úgy gondolják, hogy saját embereik felelősebben ügyelnek majd az intézmények gazdálkodására, jobban vigyáznak a köz pénzére, hanem azért, hogy végre olyasmit halljanak a rádióban, lássanak a televízióban, amit hallani és látni szeretnének. S bár a kormánypártok az egyoldalúan keresztülerőszakolt döntést - mint általában, úgy most is - a törvényes működés feltételeinek megteremtésével indokolják, nyilvánvaló, hogy az 1998-as utolsó parlamenti határozat éppen ezzel ellentétes hatást gyakorol a közszolgálati médiumokra. Azt ugyanis, hogy hova vezetnek a kormány médiával kapcsolatos törekvései, jól szemléltetik a Magyar Televízióban (MTV) mára kialakult állapotok. Mivel itt a kormánynak nem volt esélye arra, hogy a kuratórium elnökségén belül kétharmados többségre tegyen szert, úgy döntött, hogy számára kedvezőbb annak a ténylegesen törvénysértő helyzetnek a konzerválása, amelynek eredményeképpen az MTV immár fél éve tulajdonos nélkül működik. A naponta 20 millió forint hiányt (!) termelő és mára több mint 7 milliárdos adósságot felhalmozó intézmény nem csupán kétharmados mértékben, hanem teljesen ki van szolgáltatva a kormány kénye-kedvének, amelynek tagjai nap nap után élnek is mindazokkal a lehetőségekkel, amelyek egy ilyen helyzetből adódnak. Ám úgy tűnik, minél közelebb kerül az MTV a koalíció pártjaihoz, annál inkább távolodik közönségétől. Miközben ugyanis a televízió politikai tájékoztató műsoraiban 80 százalék fölé emelkednek a kormánykoalícióról szóló híradások, és a tényleges műsorszerkesztés műhelyévé egyre inkább a Miniszterelnöki Hivatal válik, a műsorok közönsége hétről hétre apad. Nyilvánvalóan hasonló romboláshoz vezet a többi közszolgálati médium leigázása is. Az intézményeken belül kiújuló ideológiai háború, a közfeladatok háttérbe szorulása oda fog vezetni, hogy mire a kormány kitűzné a győzelmi zászlót a közmédiumokra, addigra erődítmény helyett csupán egy romhalmaz lesz ezek helyén. VÁSÁRHELYI MÁRIA (A szerző társadalomkutató)
__label__mezőgazdaság 1.00001 __label__agrárpolitika 0.191943 __label__gabonatermesztés 0.152042 __label__földtulajdon 0.144159 __label__növénytermesztés 0.122533 __label__mezőgazdasági@@kistermelés 0.0980893 __label__élelmiszeripar 0.0433758 __label__földjog 0.0408557 __label__állattenyésztés 0.0384762 __label__biotechnológia 0.0311538 $$$ __label__mezőgazdaság 1.00001 __label__geography__magyarország 1.00001 __label__állattenyésztés 0.362979 __label__földtulajdon 0.320831 __label__növénytermesztés 0.314061 __label__gabonatermesztés 0.233716 __label__mezőgazdasági@@kistermelés 0.168867 __label__biogazdálkodás 0.140346 __label__agrárpolitika 0.119213 __label__földjog 0.0534133 $$$ __label__földjog __label__földtulajdon __label__mezőgazdaság geography__magyarország genre__cikk genre__keretes author__vitéz@@f.@@ibolya year__2013 $$$ A föld mérete $$$ A föld mérete Mekkora az optimális birtokméret a magyar mezőgazdaságban? Nehéz a válasz, hiszen más-más méret kell gabonatermesztéshez, intenzív fóliás kertészeti kultúrához vagy egy vegyes gazdaságnak, amely takarmánytermő területet is igényel az állatok számára – átlagosan marhánként két hektárt. Precízebb támpontot ad az Agrárgazdasági Kutató Intézet adatbázisán alapuló vizsgálat, amely arra fókuszált, hogy az uniós csatlakozás óta, 2004–2010 között hogyan alakult az üzemek jövedelmezősége, és ezt milyen fő tényezők befolyásolták. Az árutermelésre képes, évi 4000 eurónál (ez 8-10 hektáron gabona vagy 2 hektáron gyümölcs termesztésének, illetve 3 tejelő tehén vagy 18 hízósertés tartásának felel meg) többet hozó gazdaságokra kiterjedő számítások azt mutatták, hogy a legjobban teljesítő – a német és az osztrák gazdák jövedelmi és beruházási szintjét elérő – egyéni gazdaságok átlagos üzemmérete 65,6 hektár, a hasonló társas vállalkozásoké pedig 550,7 hektár. Az alulteljesítőknél 19,7, illetve 111,6 hektár az átlag. A minta a teljes árutermelő szektort lefedi: 107 ezer gazdaságot, amelyek az összes mezőgazdasági terület 93 százalékát használják, és az állatállomány 87 százaléka is náluk összpontosul. Az Udovecz Gábor, Pesti Csaba és Keszthelyi Szilárd által publikált tanulmány a méretnél is fontosabbnak találta a beruházásokat, a szaktudást, illetve a profilt. Sikeresebbek a négy slágernövényt – búzát, kukoricát, repcét, napraforgót – termesztő gazdálkodók, illetve akik leépítették sertés- és baromfiállományukat. Általánosságban, az egységnyi költségre jutó haszon alapján az 1000 hektár körüli gazdaságokat tartják optimálisnak az agrárközgazdászok. Legalábbis vegyes növénytermesztési profil mellett, azaz gabonaféléket és olajos magvakat termesztők esetében. 4000-5000 hektárnál nem érdemes nagyobbra duzzasztani az üzemméretet, a növekvő szállítási, logisztikai költségek miatt ugyanis romlik a hatékonyság. Ami a terjeszkedést illeti, befektetői igény volna rá – már csak a vonzó, hektáronként 70 ezer forint területalapú támogatás okán is –, de a hatékonysági megfontolások a birtokpuffasztás ellen szólnak. Ha eltekintünk a volt állami gazdaságok privatizációjától, illetve az állami földpályázatokat kísérő botrányoktól, nem mondható, hogy torzultak az arányok a nagybirtokok javára; éppen ellenkezőleg, a szétaprózottság a jellemző. A KSH adatai szerint összesen 129 gazdasági szervezet művel 2500 hektárnál nagyobb földterületet, miközben az 567 ezer egyéni gazdaság zöme, csaknem 73 százaléka egyhektárosnál is kisebb. VITÉZ F. IBOLYA
__label__versenyszabályozás 1.00001 __label__fúzió 0.959164 __label__pénzhelyettesítő@@fizetőeszközök 0.0209742 __label__monopólium 0.0116973 __label__bankkártya 0.00539494 __label__minőségvédelem 0.00133502 __label__fogyasztóvédelem 0.00114357 __label__szabadalom 0.000839589 __label__munkajog 0.000617076 __label__üzleti@@etika 0.000513336 $$$ __label__versenyszabályozás 1.00001 __label__geography__európai@@unió 1.00001 __label__organization__mastercard@@international 0.461027 __label__organization__európai@@bizottság 0.228166 __label__monopólium 0.0675567 __label__organization__európai@@bíróság 0.0446909 __label__mobiltelefon 0.0216253 __label__organization__visa 0.0136468 __label__pénzhelyettesítő@@fizetőeszközök 0.00556492 __label__geography__szöul 0.000949944 $$$ __label__bankkártya __label__fogyasztóvédelem __label__versenyszabályozás geography__európai@@unió organization__mastercard@@international organization__visa@@europe genre__hír year__2015 $$$ Az Európai Bizottság trösztellenes vizsgálatot indított $$$ Az Európai Bizottság trösztellenes vizsgálatot indított a MasterCard hitelkártya-társaság ellen, mert mesterségesen magasan tartotta a bankközi jutalékát. A testület három éve vizsgálja a Visa Europe-ot, amely erre reagálva a díjai csökkentését ajánlotta.
__label__társadalom 0.990302 __label__kisebbségek 0.934405 __label__politika 0.637041 __label__bevándorlás 0.622469 __label__nemzetiségek 0.414909 __label__idegengyűlölet 0.268951 __label__kivándorlás 0.0716012 __label__kultúra 0.0656148 __label__külföldi@@munkavállalás 0.0321107 __label__külpolitika 0.0259674 $$$ __label__társadalom 0.985946 __label__geography__nagy-britannia 0.983607 __label__geography__európai@@unió 0.771854 __label__geography__franciaország 0.585111 __label__bevándorlás 0.538993 __label__kisebbségek 0.468801 __label__geography__európa 0.437833 __label__idegengyűlölet 0.320831 __label__oktatás 0.168867 __label__kultúra 0.160276 $$$ __label__bevándorlás __label__idegengyűlölet __label__menekültek __label__társadalom geography__európa geography__kelet-európa geography__magyarország person__pogonyi@@szabolcs genre__címlapsztori genre__interjú genre__keretes year__2013 $$$ Nem identitásproblémák $$$ Nem identitásproblémák Papíron Kelet-Európa előrébb jár a kisebbségi kulturális jogok elismerésében, mint Nyugat-Európa – állítja Pogonyi Szabolcs filozófus, a Közép-európai Egyetem (CEU) Nationalism Studies Programjának oktatója. – Svédország a multikulturalizmus európai mintaállamának számított. Mi magyarázza a legutóbbi stockholmi – vagy a korábbi hasonló – zavargásokat? – A multikulturalizmus ellenzői, mint a francia zavargások kapcsán is, az identitással kapcsolatos problémaként próbálják beállítani a történteket, hogy aztán gyakran nacionalista és bevándorlásellenes célokat fogalmazzanak meg. Pedig a párizsi tüntetők kulturális értelemben franciák voltak: francia rapzenét hallgattak, francia volt az anyanyelvük, francia focicsapatoknak szurkoltak. Nem kötődtek szüleik hazájának kultúrájához, a többségük nem is járt külföldön. Egyszerű külvárosi, alacsonyan képzett, munkanélküliséggel küszködő fiatalok voltak, akik a társadalom alsóbb rétegeihez tartoztak. Nem identitásproblémák váltották ki a lázadást, ezért nem is az identitáspolitikával kezelhetők a problémák. Svédországban az utóbbi években jelentősen nőtt az egyenlőtlenség. A zavargások mögött elsősorban olyan bevándorlók állnak, akik menekültként vagy családegyesítéssel érkeztek, többnyire alacsonyak a kvalifikációik, és egyre nehezebben tudnak elhelyezkedni. – A 2005-ös londoni merényletek egyik elkövetője egyetemre járt Leedsben. A belföldi gyökerű radikalizmus megjelenését többen a nemzeti identitáshoz kapcsolódó problémákra vezették vissza. – Volt, aki helyben radikalizálódott, de a két értelmi szerző nem Nagy-Britanniában, hanem ázsiai kiképzőbázisokon vált terroristává. A „homegrown”, azaz helyben felnevelkedett öngyilkos merénylők és a nemzeti identitás összefüggését megalapozatlannak látom, annak ellenére, hogy a merénylőket kétségtelenül a brit külpolitika irritálta. De számos kutatás állítja, hogy a nyugat-európai muszlimok többsége igenis azonosul a hazájával, és honpolgárnak tekinti magát, döntő többségük elutasítja az erőszakot. Már csak azért is, mert a muszlim terroristák áldozatainak zöme maga is muszlim. Terrortámadásokat nemcsak az iszlám nevében követnek el, és alighanem egyetlen társadalom sem képes nullára csökkenteni annak az esélyét, hogy fanatikusok erőszakos tetteket hajtsanak végre. – Az utóbbi években Angela Merkel, Nicolas Sarkozy és David Cameron támadta a leghangosabban a multikulturalizmus gyakorlatát. – Franciaországban az európai átlagnál jóval gyengébb a multikulturális intézményrendszer. A világias francia állam kulturális értelemben az asszimiláció elvét követi, soha nem is támogatta a sokszínűség nyilvános elismerését. Németország ebben a tekintetben picivel jobban áll, bár ott évtizedeken át azért oktatták török nyelven a vendégmunkások német állampolgársággal nem rendelkező gyerekeit, mert így akarták előkészíteni „hazatérésüket” Törökországba. Amikor Merkel a multikulturalizmus haláláról beszélt, akkor csupa olyan integrációs javaslatot említett, amely egyáltalán nem ellentétes a multikulturalizmussal: arról beszélt, hogy természetesen Németország elismeri a kulturális kisebbségeket, a bevándorlókat a társadalom integráns részeinek tekinti, de megköveteli mindenkitől a német nyelv megtanulását és az alkotmányos elvek elfogadását. Annyiban hasonló a helyzet Nagy-Britanniában is, hogy miközben David Cameron – legalábbis névleg – elítéli a multikulturalizmust, a brit konzervatívok is nyitottá váltak a sokszínűségre, és nagyon keményen lépnek fel a diszkrimináció ellen. – Mennyiben tér el a politikai jobb- és baloldal nemzetfelfogása? – Ez országonként változik. A brit viták elsősorban szimbolikus és retorikai jellegűek. Nagy-Britanniában mind a jobb-, mind a baloldal meglehetősen bevándorlásellenessé vált az utóbbi években, de a diszkriminációellenességet mindkettő támogatja. Magyarországon a baloldal átvette a jobboldali narratívák jelentős részét, jó példa erre a parlamentben elsöprő többséggel elfogadott állampolgársági törvény. Ez a klasszikus kulturális nemzetfelfogást tükrözi, amelyet a politikai vagy másként állampolgári nemzetfogalommal szokás szembeállítani. Az a külföldön élő személy, aki beszél magyarul és fel tud mutatni magyar állampolgárságú felmenőket, gyakorlatilag az országba utazása nélkül állampolgárságot és szavazati jogot kaphat, miközben egy bevándorlónak, aki itt él, itt fizet adót, itt dolgozik, itt neveli a gyerekeit, nagyon nehéz állampolgárságot szereznie. Ez a felfogás teljesen idegen a brit konzervatívokétól, elképzelhetetlen, hogy lényegében etnikai alapon határozzák meg a nemzethez tartozást, főleg úgy, hogy ez a politikai jogokban is tükröződjön. – A multikulturalizmus kelet-európai intézményrendszerére miért nem fordítanak figyelmet a nemzetközi áttekintések? – Egyrészt azért, mert nem érdekesek azok számára, akik elsősorban a bevándorlás kontextusában vizsgálják ezeket a problémákat. Másrészt technikai akadályai vannak, például a nyelvismeret hiánya. Will Kymlicka kanadai professzor 2009-es, Multicultural Odysseys című könyvében a multikulturális normák globális elterjedését vizsgálja, és amellett érvel, elég meggyőzően, hogy az Európai Unió közjogi értelemben jobban áll a világ bármely más részénél. Papíron Kelet-Európa sok szempontból előrébb jár a kisebbségi kulturális jogok elismerésében, mint Nyugat-Európa – gondoljunk csak az uniós csatlakozás feltételéül szabott kisebbségvédelmi egyezményekre. A nemzeti kisebbségekről szóló keretegyezményt az összes kelet-európai ország aláírta, a kisebbségi jogok elismeréséről hallani sem akaró Franciaország viszont nem. Más kérdés, hogy a normák gyakran nem jelennek meg a gyakorlatban, és az egyezmények elfogadása önmagában kevés az előítéletek felszámolásához. BAK ÁRPÁD
__label__műemlék 0.96379 __label__műemlékvédelem 0.890304 __label__építészet 0.851963 __label__kultúra 0.492198 __label__történelem 0.187143 __label__régészet 0.144159 __label__világörökség 0.0518555 __label__világkiállítás 0.0373369 __label__közgyűjtemény 0.0373369 __label__múzeum 0.028446 $$$ __label__műemlék 0.991163 __label__műemlékvédelem 0.972425 __label__geography__magyarország 0.967909 __label__építészet 0.948165 __label__kultúra 0.896261 __label__történelem 0.507822 __label__múzeum 0.0875738 __label__régészet 0.063725 __label__világörökség 0.0460439 __label__műkincs 0.0384762 $$$ __label__ingatlan __label__műemlékvédelem genre__cikk author__riba@@istván year__1998 $$$ A helyreállítások filozófiája, Antikviták $$$ A helyreállítások filozófiája Antikviták Lassan elfogadottá válik az, ami a hatvanas–hetvenes években még szentségtörésnek számított: a látványosság csábításának engedve a szakmai közvélemény mind nagyobb kiegészítéseket néz el a műemlék épületek helyreállítása során, miközben egyre diszkrétebb jelzésekkel is megelégszik az eredeti és az új elemek megkülönböztetésére. „Mi a hitelesebb – kérdezik a magyar műemlékvédelemben folyó leghevesebb vita résztvevői –: az eredetiséghez ragaszkodva meghagyni romként egy régi épületet, vagy újraépíteni egykorú ábrázolások és építészeti analógiák alapján?” A szakemberek elvi szinten persze egyetértenek abban, hogy egy romjaiban fennmaradt műemlék teljes újjáépítése elutasítandó. A rekonstrukciók során csak olyan kiegészítéseket engednek meg, amelyek kibontakoztatják az épület értékeit – az erre vonatkozó elveket az 1931-es athéni, majd az 1964-es velencei chartában meg is fogalmazták a műemlékvédők. Ám a helyreállítások mindennapjaiban az elvek számtalanszor megsérültek, s egyre kevesebb műemlék-helyreállító szakember tartja magát szigorúan a két chartában rögzítettekhez. „Az eredetiségérzet az a határ, ameddig egy műemlék helyreállítása során el szabad menni” – érzékelteti az objektív szempontok szubjektív voltát is Dávid Ferenc művészettörténész. Ez a mérce ráadásul minden egyes épület esetében más és más, így általános receptet szinte nem is lehet adni a megoldásra. A műemlék-rekonstrukciók gyakorlata a múlt században még alaposan különbözött a maitól. A franciák jártak elöl a műemlékügyekben, akik az épület eredeti stílusában való teljes helyreállítást részesítették előnyben. Így épült újjá például a múlt század közepén a párizsi Notre-Dame székesegyház, s a példát hamarosan külföldön is követték: újra felépült például a kölni dóm vagy a csehországi Karlstein vára. „Mit értettek a középkorban a gótikához?” – tette fel állítólag a költőinek szánt kérdést a múlt század híres magyar építésze, a ma látható budai Mátyás-templom megalkotója, Schulek Frigyes. A neogót koronázási templom szintén az akkori műemlék-helyreállítási elvek szerint készült. Magyarországon is számos épületet állítottak helyre középkori stílusban, a Mátyás-templom mellett például a kassai székesegyházat. „Ezeket jó építészek készítették, ezért sikeres helyreállítások” – mondja Román András, a Műemlékvédelem című lap főszerkesztője. Ha viszont az építész gyengébb volt, az eredmény sem igazán meggyőző – erre Román a veszprémi székesegyházat hozza fel példaként. Más szakemberek nem tartják sikeresnek a pécsi székesegyház múlt század végi újjáépítését sem, sőt még egy olyan jelentős emlék, mint a jáki templom sem kerülte el a vitákat. A század eleji helyreállítás során ugyanis eltávolították a templom barokk felújításának a nyomait, s így nem maradt toronysisakja az épületnek. Kénytelenek voltak – mint korban odaillőt – a zsámbéki templomrom megmaradt toronysisakja nyomán építeni újjá a jáki tornyot. Ez viszont egyes szakemberek szerint nem sikerült igazán jól: „A zsámbéki sisak aránytalanul és idegenül került a jáki homlokzatra” – mondta tavaly az egri műemlékvédelmi nyári egyetemen tartott előadásában Marosi Ernő művészettörténész. Az első, mai szemmel korszerűnek tekintett helyreállítást éppen a zsámbéki templomon végezte el Möller István 1889-ben. Möller ugyanis, az akkori szokással ellentétben, nem építette újjá a gótikus templomot egykori teljességében, csak annyit állított helyre, amennyit maguk a romok megmutattak – lábazatokat, pilléreket –, hogy az épület további romlását megakadályozza. Bár az ok egyesek szerint profán módon a pénzhiány volt, ma ezt az eljárásmódot tekintik a korszerű műemlékvédelem első tettének. „Ez akkor Európa-szerte újdonságnak számított – mondja Román András –, s a magyar gyakorlat azóta is többé-kevésbé híven követi.” Ha valami elpusztult, azt már nem szabad feltámasztani – ma ez a műemlék-helyreállítók döntő többségének az álláspontja. Ugyanakkor a második világháború pusztításai után nemcsak épületeket, de egész városokat – például a lerombolt történelmi Varsót – építettek újjá. Ezekben az esetekben nem volt kérdés, mennyire lesz hiteles, s mennyire felel meg a műemlékvédelmi elveknek, amit csinálnak. A magyar szakemberek körében még a petrodvoreci volt cári paloták eredeti szépségükben való újjáépítése is vitát váltott ki. Sedlmayer Jánosnak, az Állami Műemlék-helyreállítási és Restaurálási Központ főépítészének szigorú megfogalmazása szerint: „Ha az ember mindent újból megcsinálhat, akkor a történelemben nincsen bűn, és nincsen pusztítás.” Nem csoda, ha ő a petrodvoreci újjáépítést „panoptikumnak” minősíti. Más szakemberek, köztük Dávid Ferenc, nem ennyire szigorúak. A második világháború utáni újjáépítésekre Magyarországon is akad példa, egyebek közt a budai várpalota. A szakemberek szerint helyreállítása meglehetősen gyengén sikerült: tulajdonképpen egy soha nem volt formát adtak neki, eközben elpusztítva az eredetinek még a megmenthető részeit is. „Megmaradt például a második világháború után a trónterem, helyre lehetett volna állítani” – mondja Román András, aki szerint a Szent György téri Teleki-palota romjait is hiba volt elpusztítani. Ugyanakkor új várfalakat húztak fel, például a Gellérthegyre néző déli rondellát. Paradox módon Buda műemlékvédelmi szempontból köszönhet is a bombázásoknak: azok révén kerültek elő a középkori város nyomai. 1945-ig ugyanis nem volt ismert középkori lakóépület-maradvány Budán, a bombázások után viszont sorra tárultak fel a középkori épületelemek. Ezeket a műemlékvédők szerették volna bemutatni, ezért azt a sokat vitatott megoldást alkalmazták, hogy a középkori részeket nem falazták vissza, így a barokk homlokzatokon, mintegy jelzésszerűen, középkori elemek is fel-felbukkannak. Voltak azonban a második világháború után olyan újjáépítések is, amelyek az egész szakmai közvélemény haragját kiváltották. Ilyen volt például a 267-ben elpusztult athéni Attalosz Sztoa amerikai milliomosok pénzén történt rekonstruálása a megmaradt pár oszlop alapján. Ez a skandalum adta a végső lökést az 1964-es velencei charta megfogalmazásához, mintegy irányelveket adva, mit szabad tenni a helyreállítások során, és mit nem. Az amerikaiak persze nem jöttek zavarba: még a velencei tanácskozáson is elhangzott egy olyan javaslatuk, hogy a világ nagy műemlékeinek a mását meg kellene építeni az Egyesült Államokban, így azok legalább biztosan fennmaradnának. „Egy ilyen másolat az eredetiségről vonja el a figyelmet – óv Dávid Ferenc –, hiszen aki felépített ókori épületeket látott, azt már nem fogják érdekelni a térdig érő, bár eredeti falak.” A velencei charta egyik legfontosabb útmutatása Román András szerint az, hogy a rekonstrukciónak be kell fejeződnie ott, ahol a hipotézis kezdődik. Az esztétikai okok vagy állagmegóvás miatti hozzáépítésnek pedig láthatóan el kell különülnie az eredeti műemléktől. Így jelentek meg a műemlékeken például a vasbeton elemek. „A velencei charta szerint minden kiegészítés építészeti tevékenység, ezért magán kell viselnie a saját korának a jegyeit” – indokolja Román András a vasbeton népszerűségét. (Véleménye szerint egyébként a múlt századi stílusban történő helyreállítás is a kor vezető építészeti stílusának, a historizmusnak – ahogy másképp nevezik: az eklektikának – köszönhető.) Dávid Ferenc viszont arra emlékeztet, hogy ma a közönség elutasítja az 1960-as évek építkezési stílusát, és ez árnyékot vet az akkor korszerű műemlék-helyreállításokra is. Ma már építészkörökben sem lelkesednek a visegrádi Salamon-torony egykor példa értékűnek tartott helyreállításáért vagy a simontornyai várhoz épített üveg–beton kiegészítő épületért. A Salamon-toronyról a tavalyi egri nyári műemlékvédelmi egyetemen állapította meg egy szakember: „Félő, hogy a látogató nem egy 13. századi lakótornyot érzékel, hanem egy 1960-as évekbeli, lapos tetős kilátótornyot.” Míg az 1960-as években hangsúlyosan megkülönböztették a hozzáépítéseket az eredetitől, ma inkább az ellenkező tendencia érvényesül. A sárospataki vár közel háromszáz éve – részben – romos Vöröstornyának közelmúltbeli újjáépítése során arra törekedtek, hogy az építmény távolabbról nézve egységes megjelenésű legyen, s harmonikusan illeszkedjenek egymáshoz a régi és új részek. RIBA ISTVÁN
__label__társadalombiztosítás 0.993317 __label__társadalombiztosítási@@járulék 0.798197 __label__egészségbiztosítás 0.492198 __label__pénzügy 0.377551 __label__adó 0.307368 __label__állami@@költségvetés 0.287778 __label__nyugdíjbiztosítás 0.0737063 __label__társadalombiztosítási@@önkormányzat 0.0244331 __label__táppénz 0.0128312 __label__államháztartás 0.0124417 $$$ __label__geography__magyarország 1.00001 __label__társadalombiztosítás 0.982024 __label__társadalombiztosítási@@járulék 0.699264 __label__egészségbiztosítás 0.679189 __label__pénzügy 0.585111 __label__adó 0.307368 __label__állami@@költségvetés 0.268951 __label__organization__egészségbiztosítási@@alap 0.136618 __label__társadalombiztosítási@@önkormányzat 0.0656148 __label__nyugdíjbiztosítás 0.0244331 $$$ __label__állami@@költségvetés __label__társadalombiztosítás geography__magyarország organization__egészségbiztosítási@@alap organization__nyugdíjbiztosítási@@alap genre__cikk author__molnár@@patrícia year__2006 $$$ HIÁNYOS TB-ALAPOK, Helyzeti hátrány $$$ HIÁNYOS TB-ALAPOK Helyzeti hátrány Az idén valamicskét szépítenek a társadalombiztosítási alapok hiányán a parlament által július elején elfogadott szigorító intézkedések, de borítékolható a deficit 2007-re is. Kis lépés a társadalombiztosítási (tb) alapok költségvetésében, nagy (vissza)lépés a járulékfizetők számára - tömören így összegezhetők az Országgyűlés által az évközi adócsomagban elfogadott tb-megszorítások. Hiszen a 2006-ban mintegy 3500 milliárd forint összbevételű tb-alapoknak még az 1,5 százalékát sem teszi ki az a 43-45 milliárd forint, amit a Pénzügyminisztérium (PM) a szeptembertől esedékes intézkedésektől többletbevételként vár (lásd táblázatunkat). Ebből tutinak és mérhető összegnek az egyéni egészségbiztosítási járulék emelése és a munkáltatók terhére meghagyott tételes egészségügyi hozzájárulás (eho) látszik. Az utóbbit tavaly ősszel 2006. november 1-jei hatállyal eltörölte a parlament, miután a kormány a választások előtt nem volt képes ellenállni a munkaadói érdekképviseletek nyomásának. Holott akkor is nyilvánvaló volt, hogy a munkavállalónként fizetendő havi 1950 forint elmaradása égető hiányt okoz az Egészségbiztosítási Alapban, ami abból is látszik, hogy a közteher megtartása 2007-ben várhatóan csaknem 90 milliárd forintot hoz majd a konyhára. Rendkívül szerény összeget vár viszont a PM mindkét évben a minimum-járulékalap szeptemberi bevezetésétől, talán mert egy új intézkedésnek mindig bizonytalan a hatása, ugyanakkor vállalkozói körökben ez a legnagyobb mumus. Az utóbbi oka, hogy sokan félreértelmezik az új előírást, azt gondolván, minden munkavállaló után, ha esik, ha fúj, ősztől kötelező lesz havi 125 ezer forint, januártól pedig már 131 ezer forint után fizetni a tb-járulékokat. Holott az új szabály nem igazi szigorítás, mert továbbra is csak a ténylegesen kifizetett járulékköteles jövedelem (de ezentúl is legalább a minimálbér) után kell leróni a terheket. Igaz, azoknak, akik a minimum-járulékalapnál kisebb összeg után fizetnek, be kell jelentkezniük az adóhatósághoz, ami ellenőrzést vonhat maga után. Félnivalójuk azoknak lehet, akik a hivatalos minimálbér mellé zsebbe is csúsztatnak, de feltűnő lehet a revizoroknak az olyan cég is, ahol beosztástól függetlenül mindenki minimálbéres. Kétségtelen, ritkán fordul elő, hogy az adóellenőrök ne találjanak hibát, s ha találnak, jön a súlyos büntetés. Mindenesetre a PM-nél valószínűleg úgy kalkuláltak, hogy a mostani majré alábbhagy, s őszre a többség inkább vállalja, hogy felfedje magát, mintsem hogy fizessen. Mellesleg a járuléktörvény végrehajtási rendeletének múlt heti módosításával valamit máris enyhített a bejelentési kötelezettségeken a kormány. Eszerint nem kell jelenteni arról a munkavállalóról, aki után amiatt fizetik a minimum-járulékalapnál kisebb összeg után a tb-terheket, mert az illető táppénzen van, vagy hó közben megszűnt a munkaviszonya. Az intézkedésektől várt 43-45 milliárd forintos többletbevétel más szemszögből egyáltalán nem kevés. Bő 10 milliárd forinttal meghaladja ugyanis a két tb-alap idei évre elfogadott 31,8 milliárd forintos hiányát. Attól azonban nem kell félni, hogy emiatt többlettel zárnának az alapok. Az év első felében ugyanis már nem kevesebb mint 161,6 milliárd forintra rúgott a tényleges hiány. Lenne tehát mit ledolgozni, de a szigorításból befolyó summa meg sem kottyan a két alapnál, amit az is jelez, hogy a PM legfrissebb prognózisai év végére az előirányzat több mint hétszeresét, 234 milliárd forintos mínuszt mutatnak. Ehhez az is hozzájárul, hogy - kormánysemlegesen - jól bevált szokás szerint 2006-ra is sikerült alultervezni a kiadásokat. A gyógyító-megelőző költségekre szánt forintok például 35 milliárddal maradtak alatta a 2005-ben felhasznált 695 milliárdnak; a legújabb prognózis szerint ilyen célra legalább 705 milliárd forint elmegy az idén. Az is hozzátartozik a tb-büdzsé koreográfiájához, hogy elszalad a gyógyszerkassza: a 298 milliárd forintos előirányzathoz képest akár a 390 milliárd forintot is súrolhatja. Ezen csak kicsit szépít, hogy a túllépés miatt egy korábbi megállapodás alapján 20-22 milliárdot vissza lehet szipkázni a gyógyszergyártóktól. A gyártói visszatérítésnél többet is elvihet azonban a novemberi kiegészítő nyugdíjemelés. Ez az eddigi adatok alapján elkerülhetetlennek látszik, a Központi Statisztikai Hivatal legfrissebb, január-májusi időszakra szóló jelentése szerint ugyanis a nemzetgazdaságban átlagosan 8,2 százalékkal nőttek a nettó átlagkeresetek. Az adó- és tb-szigorítások miatt ez a mutató az év utolsó harmadában-negyedében valamelyest csökkenhet, de annyira aligha, hogy a tb-nyugdíjtörvény alapján ne legyen muszáj kipótolni az ellátások 4,3 százalékos januári növelését. A nyugdíjemelési kalkuláció eredetileg ugyanis még 6,4 százalékos nettó idei átlagkereset-növekedésre és 2,1 százalékos inflációra épült, s az utóbbi is magasabb lehet az általános forgalmi adó 15 százalékos kulcsának 20-ra emelése miatt. Márpedig már 1 százalékos nyugdíjnövelés is 22-24 milliárd forintos többletkiadást okoz a Nyugdíjbiztosítási Alapban. Jövőre tekintélyes summát, már bő 500 milliárd forint többletbevételt vár a szigorításoktól a PM. Annak, hogy a 2006-os plusz több mint a tízszeresére nő, elsősorban az az oka, hogy januártól újabb 1 százalékponttal emelkedik az egyéni egészségbiztosítási járulék, továbbá hogy elmarad a tavalyi, ötéves adócsomagban 2007-re elfogadott 3 százalékpontos munkáltatóijárulék-csökkentés. A tb-alapok költségvetése a központi büdzsével együtt majd ősszel készül el, így egyelőre nem tudni, hogy ekkora pluszok mellett milyen egyenleg tervezhető. Változatlanul valószínűsíthető a deficit, miután a többletbevételek jelentős része virtuális, azaz nem az idén befolyt összegeknél hoznak többet, hanem a korábban tervezett, de mára elvetett járulékcsökkentéshez viszonyítva. Mint ahogy kétségtelen az is, hogy a tb-alapokat továbbra is az adóbevételekből finanszírozott súlyos összegekkel kell aládúcolni. 2007-ben 800 milliárd forintot is kitehet az a summa, amivel a költségvetés a kiskorúak, a nyugdíjasok, a diákok, a munkanélküliek egészségügyi ellátását, továbbá a magánnyugdíjpénztárba átlépettek miatti járulékkiesését megtéríti a két tb-alapnak. MOLNÁR PATRÍCIA
__label__műemlék 0.859674 __label__műemlékvédelem 0.831153 __label__ingatlan 0.384922 __label__építési@@engedély 0.160276 __label__ingatlan-nyilvántartás 0.148057 __label__világörökség 0.125933 __label__természetvédelem 0.0737063 __label__állami@@ingatlan 0.0503406 __label__egyházi@@ingatlan 0.0154346 __label__kisajátítás 0.0140736 $$$ __label__geography__magyarország 1.00001 __label__műemlék 0.926314 __label__műemlékvédelem 0.904661 __label__ingatlan 0.644235 __label__organization__citadella@@4-u@@kft. 0.629785 __label__geography__budapest 0.314061 __label__organization__kincstári@@vagyoni@@igazgatóság 0.256842 __label__természetvédelem 0.233716 __label__világörökség 0.191943 __label__geography__i.@@kerület 0.0675567 $$$ __label__építési@@engedély __label__környezetvédelem __label__műemlék geography__magyarország organization__citadella@@4-u@@kft. genre__cikk author__szabó@@gábor year__2003 $$$ A CITADELLA-ÜGY FEJLEMÉNYEI, Enyém a vár $$$ A CITADELLA-ÜGY FEJLEMÉNYEI Enyém a vár Továbbra sem tud pályázatot kiírni a Citadella üzemeltetésére a Kincstári Vagyoni Igazgatóság. Pedig a pereiben egyebek közt az erőd műemléki státusát is vitató Citadella 4U Kft.-nek a Fővárosi Bíróság múlt heti, nem jogerős ítélete alapján érvénytelen a vagyonkezelői szerződése. Műemlék-e a Citadella? A látszólag kézenfekvő válasszal szemben az építmény korábbi bérlője és jelenlegi használója, a Citadella 4U Kft. (C4U) számos perben igyekszik bizonyítani - eddig sikertelenül -, hogy az 1851-ben épült s akkoriban közutálatnak örvendő erődítmény jogilag nem tekinthető védettnek. Ha ugyanis műemlék, akkor a Kulturális Örökségvédelmi Hivatal (KÖH) az építésügyi hatóság, ha viszont nem védett az objektum, akkor a kerületi jegyző adja ki az építési engedélyt. Ez utóbbi esetben csak szakhatóságként kell bevonni a KÖH-t, amely így nem lett volna illetékes a tavaly engedély nélkül épült terasz lebontatásában (HVG, 2002. augusztus 3.). A Citadella ugyancsak vitatott vagyonkezelő szerződésének érvényességéhez pedig nem lenne szükség a kulturális miniszter egyetértésére, szemben a Fővárosi Bíróság (FB) múlt heti, nem jogerős ítéletével, amely szerint a miniszteri ellenjegyzést a bíróság nem pótolhatja. A vesztett perek ellenére a C4U változatlanul birtokon belül van a Citadellán. A kft 1999 végén kötött bérleti szerződést az állami tulajdonosi jogokat gyakorló Kincstári Vagyoni Igazgatósággal (KVI) a gellérthegyi ingatlan üzemeltetésére (HVG, 2002. június 8.), havi 5,1 millió forintos bérleti díjért. A cég a KVI-vel egyeztetve ennél nagyobb értékű karbantartást, felújítást végzett, amit 2000 májusában a KVI negyven évre szóló vagyonkezelői szerződéssel honorált. „Összegyűjtöttük az elmúlt évszázadban a Citadellával kapcsolatos szakmai anyagokat, megvettük a turisztikai hasznosításra 1990-1992 között lezajlott építészeti ötletpályázat terveit, ezek alapján készült elképzeléseinket a KVI elé terjesztettük, bizonyára emiatt döntöttek mellettünk” - fejtegette a HVG-nek Veres István, a C4U ügyvezetője (a lődombi teraszt nem tartalmazták a pályázati tervek). A vagyonkezelésről kötött megállapodás azonban nem lépett életbe, mivel 2000 szeptemberére kiderült, hogy Rockenbauer Zoltán kulturális miniszter szerint pályázati úton kellett volna kiválasztani a műemlék kezelőjét. Pedig - mint a múlt heti FB-tárgyaláson ifj. Petrik Ferenc, a C4U Kft. jogi képviselője elmondta - 1999-ben Várhegyi Attila politikai államtitkár előzetesen elfogadta a cég vagyonkezelési koncepcióját. Tavaly ősszel az állami tulajdonos felmondta a bérleti szerződést is, mivel Veres engedély nélkül építkezett a Citadella melletti lődombon. A terasz ötlete ellen tavaly tavasszal a KVI nem emelt kifogást - sőt a bérleti szerződésben nem szereplő külső területek hasznosítási jogát a budapesti igazgatóság átengedte a kft-nek -, de a galibák miatt utóbb birtokvédelmi eljárást kért. „Tiszta helyzetet akarunk, jogkövető partnerrel kívánunk szerződni, nem olyan bérlővel, aki frontot nyit ellenünk” - mondta a felmondás után Molnár Zoltán, a KVI igazgatója a HVG-nek. Noha a C4U jogerősen elvesztette a bontás elrendelése ellen indított perét is, több bírósági eljárás még mindig folyik, a bérleti szerződés felmondása miatt pedig kártalanítási igénye van a kft-nek. Így a KVI - közölte ezúttal Molnár - a viták jogerős lezárásáig nem kíván sem új bérleti, sem vagyonkezelői szerződést kötni. Februárban az igazgató még arról értesítette Verest, hogy „haladéktalanul megkezdi” a nyilvános vagyonkezelői pályázat előkészületeit, amelynek „kiírására még az év első felében sor kerülhet”, s mindehhez kéri a kft „segítő együttműködését”. Ez utóbbi helyett a C4U a múlt heti tárgyaláson megemlítette, hogy a pályázat kiírása „több százmillió forintos kártérítési pereket indíthat meg”, s a nyertes nem is vehetné birtokba az ingatlant. A Citadella nem védett műemlék - bizonygatta mind a bontási határozat elleni, mind a múlt heti perben a C4U, de érveit nem fogadta el az FB, amely mindkét alkalommal a műemléki hatóságok állásfoglalását tette a magáévá. Ez ügyben azonban külön ítélet nem született, kizárólag ez a tárgya viszont a kft idén márciusi, a Fővárosi Földhivatalhoz intézett, valamint a KÖH által kiadott hatósági bizonyítvány elleni fellebbezésének. A földhivataltól azt kívánja a kft, hogy a tulajdoni lapról törölje a műemléki védettségre vonatkozó bejegyzést, s vitatja, hogy a KÖH jogszerűen állítja: védett a Citadella. Jóllehet az általa aláírt és érvényesíteni kívánt vagyonkezelői szerződés mellékletében is szerepel a Citadella műemléki státusa, a C4U azzal érvel, hogy az ingatlanra vonatkozó tényeket, korlátozásokat csak okirat alapján lehet szerepeltetni a nyilvántartásban, márpedig a Citadella védettségére vonatkozó, bejegyzésre alkalmas okirat nem került elő. Igaz, a műemlékvédelemről szóló, 2001. évi törvény mellékletében szerepel a Citadella-ingatlan, de ez a melléklet az állami tulajdonból ki nem adható műemlékek listája, ami Görgey Gábor kulturális miniszter - a C4U számára írt - levele szerint sem azonos a műemléki státust igazoló, úgynevezett műemlékjegyzékkel. Műemléki védettség csak a miniszter egyedi rendeletére jön létre, hacsak az objektum nem volt korábban is műemlék - áll a törvényben. Az 1968-tól érvényes műemlékvédelmi rendelet viszont ezt a visszamenőleges hatályt nem tartalmazza. A kft szerint semmi sem műemlék, amit 1968 után nem minősítettek külön is annak, így egyebek között a Parlament sem. Bármennyire sajátos is ez az engedély nélküli építkezés kapcsán előráncigált logika, valóban nem tudni, hogyan került az ingatlan-nyilvántartásba a védettség ténye. A múlt heti bírósági ítélet indoklása szerint a műemléki védettséget több jogszabály is tartalmazza, az ingatlan-nyilvántartásban pedig az szerepel, hogy az erődítmény 1900. január 1-je óta védett. A jogbiztonságot szolgálja - fejtegette Bleier Judit bíró -, hogy a közhitelesnek tartott nyilvántartást el kell fogadni, amíg az ellenkezője be nem bizonyosodik. Az okfejtés némi szépséghibája, hogy 1995-ben még nem szerepelt ilyen dátum a tulajdoni lapon, 2001-ben viszont igen, de 2002-ben és jelenleg is mindenféle hivatkozás, dátum nélkül áll a műemléki bejegyzés, sőt jelenleg utalás sincs a korábbi, 1900-as évszámra, holott az úgynevezett teljes másolatot tartalmazó tulajdoni lapon minden korábbi bejegyzésnek szerepelnie kellene. Az 1972. évi törvényerejű rendeletet követő új ingatlan-nyilvántartás szerkesztésekor a Citadella „műemlékként lett felvéve, ennek eredeti forrása azonban a telekkönyvi betéttárban nem lelhető fel” - ismeri el egy hivatalos iratban a Fővárosi Földhivatal. A nyilvántartást később számítógépre vitték. „Ha a tulajdoni lapon található bejegyzés már a kézi ingatlan-nyilvántartásban, illetve az azt megelőző telekkönyvi betétben is szerepelt, a számítógépes rendszer, kizárólag programtechnikai okokból, az »1900. január 1-jétől« megjegyzést tünteti fel” - ad képet a bejegyzések megalapozottságáról a hivatal. „Mi is furcsállottuk az 1900-as dátumot, hiszen a Citadella először egy 1924-es műemlékjegyzékben szerepel” - mondta a HVG-nek Wollák Katalin, a KÖH főfelügyelője. A vallás- és közoktatásügyi miniszter megbízásából már az 1930-as években összeállítás készítésébe kezdett a Műemlékek Országos Bizottsága (MOB), a végeredmény 1951-ben jelent meg Magyarország műemlékei címmel. Igaz, ezek egyike sem jogszabály - ismerte el a szakember -, viszont az 1949. évi 13. törvényerejű rendelet adta felhatalmazás alapján a miniszter (a hivatalos közlönyben nem, de levéltárban fellelhető) rendeletekkel intézte a műemlékké nyilvánítást, az ezek alapján megjelent műemléki listák nyilvánosak, így az az 1960-as is, amelyben ugyancsak szerepel a Citadella, s amelyet jóváhagyott az építésügyi és a művelődési miniszter. A műemlékké nyilvánításra vonatkozó, 1951. áprilisi miniszteri rendelet eredeti példányát eddig nem sikerült fellelni, bár a MOB utódszervezete által készített felterjesztés a szervezet egykor titkosított anyagaiból már előkerült az Országos Levéltárban. Az 1997. évi műemléki törvény pedig a hatálybalépése előtti műemlékekre is kiterjed. A védettség ténye független attól, hogy az helyesen szerepel-e az ingatlan-nyilvántartásban, s ezt az ingatlan-nyilvántartásról szóló törvény is elismeri - sorolta az igazgatóhelyettes a védettség melletti jogi érveket. Nagyon is ráférnének a Citadellára a KVI által óhajtott rendezett viszonyok. A C4U - mondta Veres a HVG-nek - azt szeretné, ha tárgyalással és peren kívüli egyezséggel sikerülne megállapodnia az állami szervekkel a Citadella további működtetéséről. A „Citadella Garden - 150 méter” felirat még a hegy tetején virít. A terasz lebontása után egyetlen egyszemélyes fizetős nyilvános illemhely szolgálja a turistabuszokkal érkezőket. Az erődítmény falának köveiben szemmel látható pusztításokat végzett a fagy. Az emléktárgyárusok továbbra is teljes szélességében lefoglalják a járdát, igaz, a fővárosi tulajdonú közterületre az idén már nem kaptak engedélyt, de a Citadella-telekre változatlanul érvényesek a korábbi szerződések. Veres István szerint nem is világos, kinek lenne joga ezek módosítását kezdeményezni, és az asztalkák helyett kulturáltabb pavilonokat építtetni. SZABÓ GÁBOR
__label__informatika 0.348655 __label__internet 0.187143 __label__titkosszolgálat 0.103759 __label__számítógépes@@bűnözés 0.0851091 __label__szoftveripar 0.0656148 __label__szerzői@@jog 0.0518555 __label__adatvédelem 0.0321107 __label__ipari@@kémkedés 0.0185566 __label__információszolgáltatás 0.0149671 __label__üzleti@@titok 0.0103382 $$$ __label__geography__usa 1.00001 __label__informatika 0.938134 __label__szoftveripar 0.307368 __label__organization__cia 0.182436 __label__szerzői@@jog 0.168867 __label__person__bill 0.152042 __label__organization__microsoft 0.119213 __label__person__gates 0.0780882 __label__adatvédelem 0.0737063 __label__internet 0.0550153 $$$ __label__adatvédelem __label__informatika geography__usa genre__cikk author__nagy@@gábor year__2002 $$$ REJTJELEZÉS-ELŐÍRÁSOK AZ USA-BAN, Szabad a szoftver $$$ REJTJELEZÉS-ELŐÍRÁSOK AZ USA-BAN Szabad a szoftver A tavaly szeptemberi terrortámadás felélesztette a vitát az Egyesült Államokbana titkosító szoftverek exportjáról, ám a kereskedelem változatlanul a 2000 elején lazára vett szabályok szerint zajlik. Csupán néhány nap telt el a Világkereskedelmi Központot és a Pentagont ért tavaly szeptember 11-ei terrortámadás után, amikor Judd Gregg New Hampshire-i republikánus szenátor fölmelegítette az ötletet, hogy az Egyesült Államokban csak olyan cégek forgalmazhassanak rejtjelező szoftvereket, amelyek bűncselekmény vagy terrorizmus idején kiskaput nyitnak a hivataloknak, hogy hozzáférhessenek a kódolt üzenetekhez, illetve globális összefogással ugyanezt teszik normává mindenütt. Azóta kiderült, hogy az utasszállító repülőgépeket célra vezető 19 terrorista, illetve maga az al-Káida is él a modern technológia lehetőségeivel, s használja az internetet, ám kommunikációjukban nem játszik meghatározó szerepet a titkosítás. Mégis, a kódolás hozzáférhetőségében szabadságjogot látó szervezetek attól tartottak, hogy a terrorizmus elleni háborúval kapcsolatos szigorítások keretében visszaállítják Amerikában a rejtjelező szoftverek exportjának ellenőrzését. Ez azonban nem következett be. Részben, mert a terrorgyanús személyek lehallgatása ügyében a törvények határainak kitágítását a közelmúltban elérő John Ashcroft igazságügy-miniszter korábban - szenátorként - a liberalizáció hívének számított, részben pedig, mert nem változott a helyzet: fejlett kódoló szoftvert nem csupán amerikai cégek képesek készíteni, sőt ők csak veszítenének azon, ha nem vehetnének részt a világpiaci versenyben. Így aztán megmaradt a 2000 elején, Bill Clinton adminisztrációjának egyik utolsó intézkedéseként hozott liberalizáció, ami viszont a több évtizedes amerikai kormányzati politika felülírása volt. Az USA ugyanis hosszú időn keresztül hadianyagként kezelte a titkosításra alkalmas számítógépes programokat, s ekképp külföldre történő eladásukat is szigorú engedélyezési eljáráshoz kötötte. Ez a rendszer persze sokáig nem okozott gondot, hiszen a kódolás a titkosszolgálatok, a Központi Hírszerző Ügynökség (CIA) és a Nemzetbiztonsági Ügynökség (NSA) felségterületének számított. A helyzet három lépcsőben változott meg. A hetvenes évek közepén két amerikai kriptográfus, Whitfield Diffie és Martin Hellmann kidolgozta a nyitott kulcsos titkosítás technológiáját (lásd Kulcskérdések című írásunkat), ami elvileg mindenki számára elérhetővé tette az üzenetek kódolását. A gyakorlati lehetőséget a kilencvenes évek elején indult személyiszámítógép-forradalom teremtette meg, majd pedig az internet ősrobbanása fokozta globális méretűvé. 1991-ben pedig az ugyancsak amerikai Philip R. Zimmerman megjelent a PGP (Pretty Good Privacy) névre keresztelt kriptográfiai rendszerrel, amit az elektronikus levelek, illetve egyéb dokumentumok titkosításánál már ma is a legszélesebb körben használnak. A számítástechnika és a telekommunikáció fejlődésére reagálva a jelenlegi elnök apja, George Bush által vezetett kormány előírta a hálózatukat nagy lendülettel digitalizáló amerikai telefontársaságok számára, hogy hagyjanak egy kiskaput a bűnüldöző szerveknek a hang- és adatáramlás „lehallgatására”. Bush utóda, Bill Clinton 1993-ban a Clipper Chip névre keresztelt technológia ötletével állt elő, ami lehetővé tette volna a kódolt üzenetek feltörését. A versenyfutásból azonban a kódkészítők kerültek ki győztesen, mind több amerikai szoftverbe építettek rejtjelezőprogram-részeket, s a globális méreteket öltő interneten zajló kereskedelem is megkívánta a kriptográfiai megoldásokat a pénzügyi adatok védelme érdekében. Ráadásul sorompóba szálltak a libertariánus szervezetek, míg a washingtoni lobbisták kasszáját az exportban kiváló üzleti lehetőséget látó szilícium-völgyi számítástechnikai cégek töltötték fel. Végül pedig 1999 végén már megkezdte kampányát a Fehér Házért Al Gore alelnök, aki csúcstechnológiai pedigréjét szerette volna fényesíteni. Mindezen erők eredőjeként szakított a Clinton-kabinet mind az USA több évtizedes gyakorlatával, mind pedig a korábbi politikájával, amikor 2000 januárjában bizonyos országok számára lényegében felszabadította a rejtjelezésre alkalmas szoftverek exportját. Persze nem mindenki vásárolhat engedély nélkül, erre a lassan hároméves szabályok alapján az Európai Unió 15 országának, valamint Ausztráliának, Csehországnak, Japánnak, Lengyelországnak, Magyarországnak, Norvégiának, Svájcnak és Új-Zélandnak van lehetősége. A Washington által terrorizmustámogató országnak minősített államok - mint Irak, Irán, Kuba, Szíria vagy Szudán - semmiképpen nem juthatnak hozzá amerikai kriptográfiai szoftverhez, amit a többiek (az egyik csoportba sem sorolt országok) egy, a korábbinál jelentősen egyszerűbb engedélykérelem után vehetnek meg. Az exportellenőrzők ugyanakkor a lazítás ellenére figyelnek: az idén áprilisban 95 ezer dolláros pénzbüntetésre ítéltek egy San Diegó-i céget, mert az a megfelelő papírok beszerzése nélkül adott el 128 bites rejtjelező programot dél-koreai vállalatoknak. NAGY GÁBOR / NEW YORK
__label__árvíz 0.939923 __label__katasztrófavédelem 0.831153 __label__árvízvédelem 0.793116 __label__vízügy 0.314061 __label__természeti@@katasztrófa 0.307368 __label__katasztrófa 0.0716012 __label__belvíz 0.061886 __label__időjárás 0.0420977 __label__folyamszabályozás 0.016413 __label__időjárás-előrejelzés 0.0149671 $$$ __label__geography__magyarország 1.00001 __label__árvíz 0.803184 __label__katasztrófavédelem 0.743178 __label__árvízvédelem 0.637041 __label__természeti@@katasztrófa 0.217348 __label__katasztrófa 0.196836 __label__vízügy 0.0566624 __label__belvíz 0.0566624 __label__időjárás 0.0518555 __label__építőipar 0.0321107 $$$ __label__árvízvédelem geography__magyarország genre__cikk genre__keretes year__1994 $$$ Hazai gátszemle $$$ Hazai gátszemle A szegedi lakosság öt százaléka tud arról, hogy árvízveszélyes területen él – derült ki egy közelmúltban készített közvélemény-kutatásból. Még a város történetét ismerők is csupán egyszeri katasztrófaként említik meg az 1879-es nagy áradást, amely romba döntötte csaknem az egész várost. A tájékozatlanság voltaképpen azt jelenti: a nagy folyók mentén lakók is biztonságban érzik magukat, mert az elmúlt évtizedekben az árvízvédelmi szervezetek feltűnés nélkül tették a dolgukat. „Ám időközben – s ezt jó lenne tudatosítani az emberekben – ha az időjárás nem is, a gazdasági klíma megváltozott. Néhány évvel ezelőtt még 20-30 ezer ember dolgozott az ország 12 vízügyi igazgatóságánál. Ma már csak ötezer” – ad gyors létszámjelentést a HVG-nek Litauszki István, az Országos Vízügyi Főigazgatóság vízkár-elhárítási főosztályának vezetőhelyettese. A közelmúltban lezajlott átszervezés eredményeként önálló építési tevékenység végzésére kft.-ék váltak ki az igazgatóságokból. Papírforma szerint ezek – mivel többségi tulajdonosaik a vízügyi igazgatóságok – veszélyhelyzetben kötelesek minden más üzleti megbizatásukat félretenni, s felsorakozni a gátvédelmi munkáknál. Szerencsére még ki nem próbált hasonló hátországot jelentenek az önkormányzatok. Nekik kell ugyanis számba venni, hogy szükség esetén hány ember és munkagép az, amit mozgósítani lehet árvíz idején. „Jó lenne, ha tudatosítanák az illetékesek – vélekedik a főosztályvezető –, hogy vészhelyzet idején a vízügyi igazgatóságok kénytelenek lesznek ezeket az erőforrásokat is igénybe venni.” Magyarország területének negyede (igen nagy arány) szorul árvízvédelemre, s ezt 4200 kilométer hosszúságú töltés biztosítja. Ezek állapotát minden ősszel szemügyre veszik a vízügyi igazgatóságok. Így történt az idén is – függetlenül a dél-európai árvízhelyzettől. A mostani szemle nem tárt fel drámai változásokat, „csupán” folyamatosan romló helyzetről adott számot. A karbantartási munkákra – a töltésen lévő hibák kijavítására – a vízügyesek szerint évente 2-2,5 milliárd forintra lenne szükség. Ehelyett tavaly, az idén és a jövő évben is 1 milliárd forintos költségvetési pénzből kelleni kijönniük. Így az elvégzendő munkák halmozódnak, s egyre költségesebb beavatkozások válnak szükségessé. Nem jobb a helyzet a beruházások tekintetében sem. „Az ország árvízmentesítése ugyan 100 évvel ezelőtt befejeződött, a töltésrendszerek harmadát – 1400 kilométeres hosszban – azonban szélesíteni kell. A töltéseket úgy tevezzük, tevezték elődeink, hogy a statisztikailag száz évben egyszer előforduló vízmagasságnak még ellen tudjanak állni. Az erősítésreváró szakaszok jelen állapotukban 60-80 éves rekordszinthez méretezettek” – mondja Litauszki István. Az árvízvédelmi szakemberek szerint e munkák elvégzéséhez 50 milliárd forintra lenne szükség, s ennyiből már korszerűsíteni lehetne a hírközlési rendszert és felújítani a vízvédelmi munkához szükséges gépparkot is. Mindez azonban szép álom: az idei keret 600 millió forint.
__label__pénzügy 1e-05 __label__gazdaság 1e-05 __label__kultúra 1e-05 __label__társadalom 1e-05 __label__külpolitika 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__közép-európa 1.00001 __label__geography__magyarország 1.00001 __label__organization__mol@@rt. 1.00001 __label__geography__kelet-európa 0.973251 __label__organization__magnolia@@finance 0.822199 __label__organization__tiszai@@vegyi@@kombinát@@rt. 0.538993 __label__organization__medián@@kft. 0.348655 __label__organization__nato 0.0716012 __label__organization__masterplast@@nyrt. 0.0695518 __label__organization__bertelsmann@@alapítvány 0.0244331 $$$ __label__energiaipar __label__olajipar __label__tőkekivitel geography__közép-európa geography__magyarország organization__mol@@rt. genre__térkép year__2011 $$$ A Mol-csoport 2010. évi kelet-közép-európai árbevételei $$$ A Mol-csoport 2010. évi kelet-közép-európai árbevételei 11260071.pdf