__label__sport 0.996186 __label__labdarúgás 0.986787 __label__korrupció 0.924152 __label__szponzorálás 0.0197291 __label__rasszizmus 0.0116973 __label__bűnözés 0.00758724 __label__csalás 0.00691384 __label__dopping 0.00408014 __label__légszennyezés 0.00395541 __label__sportfinanszírozás 0.00371725 $$$ __label__sport 0.999422 __label__labdarúgás 0.980886 __label__organization__fifa 0.977033 __label__korrupció 0.874087 __label__person__blatter 0.0518555 __label__person__joseph@@(sepp) 0.0518555 __label__organization__uefa 0.0446909 __label__rasszizmus 0.0396488 __label__geography__dél-afrika 0.0302246 __label__geography__svájc 0.0145136 $$$ __label__korrupció __label__labdarúgás __label__sport geography__svájc geography__usa person__blatter person__joseph@@(sepp) organization__fifa genre__cikk author__nagy@@gábor year__2015 $$$ Tovább dagadó FIFA-botrány, Szabálytalanságok sora $$$ Tovább dagadó FIFA-botrány Szabálytalanságok sora A FIFA korrupciós viharában már az a kérdés, meddig viszi tovább Sepp Blatter az ügyeket, s megőrzi-e a rendezési jogát Oroszország és Katar. Tízmillió dolláros banánhéjon csúszhat el Sepp Blatter, a Nemzetközi Labdarúgó-szövetség (FIFA) svájci elnöke, akit előbb negyedszer is újraválasztottak, majd lemondott a posztjáról, de hivatalában akar maradni az utódjáról döntő rendkívüli kongresszusig. Vannak, akik azt találgatják, hogy a legkorábban az idén decemberben rendezendő szavazásig valóban képes-e kitartani, mert sajtóértesülések szerint az amerikai Szövetségi Nyomozó Iroda (FBI) éppen azt vizsgálja, tudott-e arról a pénzről, ami Dél-Afrikából, zürichi kerülővel az észak- és közép-amerikai, valamint karib-tengeri országokat tömörítő konföderáció (CONCACAF) elnökénél, a Trinidad és Tobagó-i Jack Warnernél landolt. A tízmillió dollárt a nyilvánosságra került dokumentumok alapján három részletben Jérome Valcke francia FIFA-főtitkár jóváhagyásával fizették ki, márpedig akik Blattert ismerik, kétlik, hogy a szervezetet autokrataként uraló elnök nem tudott volna ekkora átutalásról. A vádemeléshez persze bizonyítani kellene, hogy Blatter tisztában volt azzal, hogy a tízmillió dollár valójában kenőpénz. Dél-Afrika azt állítja, hogy a pénz a karibi labdarúgás fejlesztését volt hivatott szolgálni, s nem tehetnek arról, ha az ártatlanságát váltig hangoztató, és valóságos leleplezés-cunamival fenyegetőző Warner azt a saját céljaira fordította. A londoni The Sunday Times vasárnapi lap – amely a Nemzetközi Olimpiai Bizottság (NOB) és a FIFA korrupciós ügyeinek oknyomozó leleplezésében is jeleskedett – viszont azt állítja, Warner a szintén a 2010-es világbajnokság rendezésére pályázó Marokkótól is felvett egymillió dollárt, majd a 2004-es döntéskor mégis az őt ennek a tízszeresével lekenyerező Dél-Afrika mellé állt. A lap a botswanai Ismail Bhamjeere, a FIFA végrehajtó bizottságának volt tagjára hivatkozva még azt is megkockáztatja, hogy a szavazást valójában két szavazattal Marokkó nyerte, és csupán a voksok összeszámlálásakor, zárt ajtók mögött hozták ki Dél-Afrika győzelmét. A Sunday Times a titokban készült felvételeket öt éve átadta a FIFA-nak, amely a belső vizsgálat végén azt a két bizottsági tagját büntette meg, akik szóba álltak a magukat pénzes lobbistáknak kiadó újságírókkal. Akiknek feltűnt, hogy Blatter sem a Kanadában múlt héten indult női világbajnoki tornán, sem a berlini Bajnokok Ligája döntőn nem jelent meg, úgy vélik, az elnök a jelenlegi helyzetben nem biztos, hogy olyan országba akar utazni, amely Svájcnál könnyebben kiadná őt az USA-nak. Senki sem tudja ugyanis, mit tartogat még tarsolyában az amerikai igazságügy-minisztérium, amely a múlt héten a FIFA zürichi elnökválasztó kongresszusára időzítve hozta nyilvánosságra a letartóztatásokat megalapozó vádiratot. Az ugyanis olyan, addig titokban tartott vallomásokon alapul, amelyeket két éve tett a vádalkut kötő amerikai Chuck Blazer, valamint legalább öt társa, köztük Warner két, amerikai bankokban pénzmosáson kapott fia (HVG, 2015. június 6.). Amennyiben Blatternek idő előtt távoznia kell az elnöki posztról, akkor ügyvezetői minőségben a szabályok szerint a rangidős alelnök lesz az utódja. Ő az eddig egy blokkban a svájcira szavazó, 54 FIFA-tag nemzeti labdarúgó-szövetséget tömörítő afrikai konföderáció első embere, a kameruni Issa Hayatou – akit a 2002-es újraválasztásakor fölényesen győzött le Blatter. Az eddig nyilvánosságra került vagy kiszivárgott információk alapján a közelmúltban alig akad olyan vébérendezés, amelynek odaítélése körül ne bukkantak volna szabálytalanságra. Marokkó állítólag már az 1998-as rendezésért versengve kenőpénzt ígért az 1983 óta a FIFA végrehajtó bizottságában ülő – 2011-es lemondása előtt az egyik alelnöki posztot is betöltő – Warnernek, ám végül Franciaország lett a házigazda. Dél-Korea és Japán a szavazás előtt összefogva egyhangú döntéssel kapta meg 1996-ban az esélytelen harmadik pályázó, Mexikó előtt a 2002-es tornát, így korrupcióra csábító valódi verseny nem volt. Négy évvel később viszont Németország csupán egy szavazattal előzte meg az emiatt rendkívül csalódott Dél-Afrikát. A Die Zeit német napilap most azt írta, Gerhard Schröder akkori kancellár közvetlenül a voksolás előtt oldotta fel a Szaúd-Arábiával szembeni fegyverszállítási embargót, a Bayer vegyipari cég és a Volkswagen autógyár pedig Thaiföldön és Dél-Koreában ígért újabb befektetéseket – aligha véletlenül, ez azonban a nyári olimpiai és a labdarúgó-világbajnoki rendezésért lobbizás „természetes velejárójának” mondható. Míg a tavalyi, brazíliai vébé körül az iszonyú pénzekért felhúzott, mára üresen tátongó stadionok és az építkezések során lezajlott pénzmozgások miatt inkább belpolitikai botrány tört ki, Oroszország és Katar elkezdheti félteni a 2018-as, illetve a 2022-es rendezési jogot. Domenico Scala, a FIFA könyvvizsgáló bizottságának elnöke ugyanis a svájci SonntagsZeitung vasárnapi lapnak adott interjújában úgy vélte, ha bizonyíték kerül elő korrupcióról, akkor a két országtól el lehet venni a házigazdaságot. Scala szerint egyelőre nincs bizonyíték, márpedig ő azok szűk körébe tartozik, akik ismerik a FIFA által felkért Michael Garcia volt New York-i kerületi államügyész tavaly elkészült jelentését a 2010-es szavazásról. A 350 oldalas dokumentumot Blatter nem volt hajlandó nyilvánosságra hozni, helyette mindenki másnak be kell érnie azzal a 42 oldalas összefoglalóval, amit Hans-Joachim Eckert, a FIFA etikai bizottságának elnöke készített – őt a dühös Garcia a jelentésében szereplő tények és következtetések elferdítésével és megcsonkításával vádolta meg. A Blatter vezette FIFA nem sajnálta a pénzt a kisebb botrányok elsimítására. Most derült ki például, hogy az Ír Labdarúgó-szövetség ötmillió euró hitelt kapott az új dublini stadion építésére, cserébe azért, hogy nem támadja meg jogi eszközökkel a 2010-es világbajnokság európai pótselejtezőjének visszavágóját, amelyen Írország ellenében Franciaország Thierry Henry látványos – a stadionban csak a svéd játékvezető és segítői által nem látott – kezezése nyomán szerzett gólnak köszönhetően jutott ki Dél-Afrikába. A FIFA később eltekintett a visszafizetéstől. Azt pedig Valcke főtitkár ismerte el, hogy az amerikai Fox és Telemundo tévétársaságok azért kapták meg már most, versenytárgyalás nélkül a 2026-os világbajnokság közvetítési jogát, mert a 2018-as és 2022-es tornáért még abban a hiszemben fizettek egymilliárd dollárt, hogy a katari vébét nyáron rendezik, nem pedig télen, amikor ütközik az észak-amerikai profi futball-liga (NFL) rájátszásával. NAGY GÁBOR
__label__kultúra 0.651365 __label__irodalom 0.600198 __label__művészet 0.461027 __label__könyvkiadás 0.0656148 __label__család 0.0321107 __label__humor 0.0042088 __label__gyermekek@@helyzete 0.00256091 __label__népművészet 0.00199777 __label__szociológia 0.00121659 __label__szociáldemokrácia 0.000949944 $$$ __label__geography__magyarország 1.00001 __label__művészet 0.692652 __label__irodalom 0.47659 __label__kultúra 0.173298 __label__organization__európa@@könyvkiadó 0.061886 __label__organization__magvető@@könyvkiadó@@kft. 0.061886 __label__könyvkiadás 0.019134 __label__organization__libri@@könyvkiadó@@kft. 0.0174525 __label__család 0.00913564 __label__organization__kossuth@@kiadó@@rt. 0.00858749 $$$ __label__gyermekek@@helyzete __label__irodalom __label__könyvkiadás __label__művészet geography__magyarország person__varró@@dániel genre__ajánló genre__hír year__2010 $$$ Könyv + kispapák, Varró Dániel: Akinek a lába hatos $$$ Könyv + kispapák Varró Dániel: Akinek a lába hatos Rutinból a gyerekkönyvek közé került a könyvesboltban Varró Dániel legújabb kötete, noha a most közreadott babás mondókáknak csak látszólagos címzettje a legifjabb korosztály. A nemrég kispapává lett Varró saját, illetve sorstársai – a munka, a család és az alváshiány Bermuda-háromszögében élő kisgyermekes apukák, és olykor persze anyukák – örömeit, édes keserűségeit verselte meg a tőle megszokott nyelvi fordulatokkal és humorral fűszerezett mondókákban. Amelyeket, persze, korántsem mindegy, hogyan adunk elő mondjuk pelenkázás vagy büfiztetés közben. A szerző szerencsére pontosan instruál, melyiket kell például aggodalmaskodó vagy épp elvékonyított hangon mondogatni; mi való a „nevelő célzatú dögönyözéshez”, mi a „puszilgatáshoz, ha végképp nem bírunk magunkkal”. De nem maradhattak el a szakirodalom-tanulmányozó („fel-fel ébredsz éjjelente / mit szól ehhez Czeizel Endre”), sem pedig a kötelező gyerekirodalmat idéző mondókák sem. „Alszik a ciciben a tej / farpofán a friss kaka... / aludj el szépen kisbaba” – hát, mondhatna ennél szebb altatót a gyermekének egy József Attila-díjas költő-apuka? Manó Könyvek Kiadó
__label__közigazgatás 0.0550153 __label__autonómia 0.00523013 __label__államszervezet 0.00219272 __label__határátlépés 0.00129431 __label__kisebbségek 0.00129431 __label__hivatalos@@nyelv 0.00107496 __label__nemzeti@@függetlenség 0.000789366 __label__nemzetiségek 0.00071967 __label__vám 0.00054578 __label__munkanélküliség 0.000513336 $$$ __label__geography__olaszország 0.55448 __label__összeférhetetlenség 0.0534133 __label__önkormányzat 0.0113418 __label__geography__szerbia-montenegró 0.00592107 __label__geography__koszovó 0.00574025 __label__geography__dél-tirol 0.0043415 __label__államszervezet 0.00256091 __label__geography__szerbia 0.00240673 __label__közigazgatás 0.00182021 __label__person__xvi. 0.00155876 $$$ __label__békefenntartás __label__belpolitika __label__büntetőjog __label__jog geography__koszovó geography__szerbia-montenegró genre__hír year__2003 $$$ ÖNÁLLÓ KOSZOVÓI TÖRVÉNYKÖNYV $$$ ÖNÁLLÓ KOSZOVÓI TÖRVÉNYKÖNYV A hivatalosan Szerbia és Montenegró Uniójához tartozó Koszovó tartományt irányító ENSZ-kormányzat e héten távozott első embere, Michael Steiner aláírta azt a rendeletet, amely saját büntetőtörvénykönyvet ad a kétmilliós tartománynak. Belgrád szerint a szerb törvények érvénytelenítését jelentő döntés újabb bizonyíték arra, hogy a Koszovót másfél évig irányító német diplomata az albán többségű terület függetlenné válását tekintette céljának. Szerbiában az is felháborodást váltott ki, hogy utolsó hivatali munkanapján Steiner a Koszovó és Albánia közti szabadkereskedelmi egyezményt is aláírta. A távozó német politikust átmenetileg helyettese, az amerikai Charles Brayshaw váltja fel. Stefano Sannino állandó utóddá való kinevezését Silvio Berlusconi olasz miniszterelnök akadályozta meg. A Balkánt jól ismerő olasz diplomatának az a „bűne”, hogy jelenleg a Berlusconi fő politikai ellenfelének számító Romano Prodi egyik munkatársa. Sannino helyett Berlusconi saját emberét, Olaszország bagdadi képviselőjét, Antonio Armellinit javasolta. Kofi Annan ENSZ-főtitkár, nem akarva bekapcsolódni az olasz belpolitikai vitába, mindkét jelöltet elvetette.
__label__sajtó 1.00001 __label__sajtópiac 0.569863 __label__sajtótörténet 0.287778 __label__lapterjesztés 0.0062999 __label__média 0.00610756 __label__sajtószabadság 0.0047652 __label__délszláv@@válság 0.00308537 __label__munkanélküliség 0.00308537 __label__pr-tevékenység 0.00308537 __label__foglalkoztatás 0.00289958 $$$ __label__sajtó 1.00001 __label__geography__magyarország 1.00001 __label__organization__hvg 0.577505 __label__sajtótörténet 0.492198 __label__sajtópiac 0.355785 __label__pr-tevékenység 0.0600966 __label__organization__kopint-tárki@@zrt. 0.0460439 __label__organization__hvg@@rt. 0.0341104 __label__lapterjesztés 0.0275953 __label__délszláv@@válság 0.0197291 $$$ __label__média __label__sajtó __label__sajtótörténet __label__történelem geography__magyarország organization__hvg genre__cikk genre__keretes year__2009 $$$ Pártszemmel $$$ Pártszemmel Tájékoztató az Agitációs és Propaganda Bizottságnak a Heti Világgazdaság létrehozása óta végzett munkájáról (1980. június 10.). A Heti Világgazdaság létrehozását – 1979 júniusában – több tényező indokolta. A 70-es évek végére a világgazdaságban bekövetkezett nagy horderejű és hazánk számára kedvezőtlen változások – ezek híre és megjelenése a napi sajtóban – (...) számottevően megnövelték a külgazdasági kérdések iránti társadalmi érdeklődést. Ennek kielégítésére tehát célszerűnek mutatkozott egy olyan sajtóorgánum létrehozása, amely e kérdéseket fő profilban, népszerű és közérthető stílusban tárgyalja (...) A 70-es évek végére időszerűvé vált a világgazdasági információk közreadására már korábban létrehozott Napi Világgazdaság profiljának egyértelmű tisztázása. Nevezetesen: nem volt szerencsés, hogy a lap, amely a vállalati vezetők szűk körű szakmai tájékoztatására alakult, a világgazdasági kérdések iránti növekvő társadalmi érdeklődés következtében a megcélzott olvasói rétegnél szélesebb körben vált keresetté. Ez az államtitok és a külkereskedelmi érdekek védelme szempontjából nem volt megnyugtató. (...) A lap mind megjelenési formájában, mind az események, összefüggések feldolgozási szemléletében újat hozott a hazai sajtóban (...) az első időszakban érzékelhetően újszerű formájával gyors közönségsikert ért el. Az eladott példányszám 2 hónap alatt – 8 forintos ár mellett – 14 ezerre emelkedett. Az előfizetők száma megközelítette a 4 ezret. A remittenda alig lépte túl a 10 százalékot. A lapengedélyben a Tájékoztatási Hivatal 30 százalékot engedélyezett. (...) Az éves termésből körülbelül tucatnyi cikk, néhány címlap és egy-két témaválasztás eshet kisebb-nagyobb kritika alá, de egyetlen cikk, címlap és téma sincs, amely lényegesebb politikai szóvá tenni valót tartalmazott volna. (...) A „Fókuszban”, a „Nemzetközi Gazdaságban” – a lap fő oldalain – az utóbbi időszakban különösen örvendetesen gyarapszik a szocialista országokkal, a KGST-vel foglalkozó elemzések, információk száma. A lap rövid, lényegre törő elemzéseivel megfelelő színvonalon járul hozzá kiegyensúlyozott belpolitikai közhangulatunkhoz. (...) jelenlegi informáló, ismeretterjesztő jellege tovább erősítendő, hisz az eddigi siker azt bizonyítja, hogy a lap újszerű módon képes a feladatokra mozgósítani, a szocializmus ügye mellett árnyaltan érvelni, és olvasmányosan eligazítást nyújtani a száraz gazdasági kérdésekben. Erősödnie kell a lapnak a hazai vállalati külkereskedelmi munka konkrét és előrevivő elemzésében. Jó példákon bemutatni, hogy a vállalati gazdálkodásban, egy-egy vállalat konkrét külkereskedelmi munkájában mennyi – különösebb befektetést nem igénylő – tartalék létezik a fizetési mérleg javítása érdekében. Lehet egy-két negatív példát is elemezni, persze óvatosan, az illetékesekkel egyeztetve, nehogy külkereskedelmi érdekeket sértsünk. (...) A tőkés világgazdaságról csak akkor adhatunk hiteles képet, ha sikerül elkerülni a tőkés sajtó manipulációs buktatóit. Ezért fontos lenne, ha a lap több teret szentelne a továbbiakban például a nyugat-európai kommunista pártok gazdaságpolitikájának, a multinacionális vállalatokról, a világgazdasági folyamatokról alkotott felfogásuknak. (...) Az 1980-ra kidolgozott kiadói terv az év végéig a 30 ezres példányszám elérését helyezi kilátásba. A lap vezetői úgy vélik, hogy ehhez – vagy ennél még nagyobb példányszám-növekedéshez – a lap jelenlegi terjedelmének mintegy 25 százalékos (8 oldalas) növelése biztos alapot nyújtana. Ehhez a nyomdai kapacitás biztosított, a felhasználandó papír belföldi – a Fűzfői Papírgyár terméke – és a szerkesztőség a bővítésből adódó feladatokat változatlan munkatársi és rovatvezetői kerettel tudná ellátni (...) emellett rendelkezésre állna a szükséges hely a lap finanszírozása szempontjából fontos hirdetések közlésére is. Így lehetőség nyílna – változatlan eladási ár mellett – a lap támogatásigényének csökkentésére is. A lap jelenlegi helyzetének jellemzéséhez hozzátartozik még, hogy munkatársi gárdája 16 fő, ehhez 5 adminisztratív beosztású dolgozó csatlakozik. A szerkesztőség rendkívül rossz körülmények között dolgozik.
__label__tocsik-ügy 0.0321107 __label__összeférhetetlenség 0.0209742 __label__állami@@vagyon 0.0154346 __label__végkielégítés 0.00507033 __label__privatizáció 0.00349342 __label__állami@@gazdaság 0.00187757 __label__vezetőváltás 0.00176461 __label__közérdekű@@adat 0.00155876 __label__szolgálati@@titok 0.00146506 __label__gazdasági@@bűnözés 0.00133502 $$$ __label__geography__magyarország 1.00001 __label__organization__ápv@@rt. 0.0926978 __label__tocsik-ügy 0.0251888 __label__person__kocsis@@istván 0.0149671 __label__összeférhetetlenség 0.0136468 __label__állami@@vagyon 0.0120638 __label__person__tocsik@@márta 0.0042088 __label__organization__áv@@rt. 0.00240673 __label__person__boldvai@@lászló 0.00233316 __label__organization__malév@@rt. 0.00206074 $$$ __label__tocsik-ügy geography__magyarország organization__ápv@@rt. genre__cikk genre__keretes year__1997 $$$ Újra papír $$$ Újra papír Sorozatos következetlenség jellemzi az Állami Privatizációs és Vagyonkezelő Rt. (ÁPV Rt.) Tocsik-ügyben érintett igazgatóságával (it) kapcsolatos döntéseket. A 11 tagú grémiumot tavaly október 4-én az egyéni felelősség vizsgálata nélkül testületileg menesztette a kormány. Közülük az it 1996. január 17-ei ülésének jegyzőkönyve szerint öten szavaztak Tocsik Márta alkalmazása mellett, az ügyészség viszont az idén július elején csak négy volt tisztségviselőt helyezett vád alá hanyag kezelés miatt – Szokai Imre elnököt, Lascsik Attila vezérigazgatót, valamint Bessenyei Zoltán és Spanyol József it-tagokat –, az ötödik igennel voksoló személy kiléte azóta is ismeretlen. Máig nem derült ki például, hogy a Szokaival és Spanyollal korábban kivétel nélkül egyformán szavazó, velük köztudottan egy „brancsba” tartozó Lajtner Tamás részt vett-e egyáltalán a szavazáson. E zűrzavar ellenére a menesztés után különböző időszakokban többen kaptak kormányzati szintű felmentést foglalkoztatási tilalom vagy korlátozás alól, azaz nem kellett kivárniuk azt a két évet, amíg a privatizációs törvény szerint nem vállalhattak volna munkát, illetve tisztséget állami tulajdonú cégekben. Ilyen felmentést kapott például a később vád alá helyezett Lascsik Attila is, akinek a Mezőhegyesi Állami Ménesbirtok Rt. igazgatóságába történt delegálása (az ÁPV Rt. részéről) július elején parlamenti vihart kavart, majd visszahívásához vezetett. A vagyonkezelő jelenlegi igazgatóságának július 9-ei üléséről készült emlékeztető szerint Szandtner Iván vezérigazgató-helyettes arról tájékoztatta a grémiumot, hogy „az ÁPV Rt. Lascsik Attila vezérigazgatói tisztségéből való felmentésekor kötelezettséget vállalt 1997 végéig, hogy tisztségeket biztosít számára, melyek konkrétan nevesítésre kerültek”, és ezeket az akkori miniszter, Suchman Tamás is ellenjegyezte. Lascsik elfogadta ugyan visszahívását a mezőhegyesi cégtől, ám az emlékeztető szerint garanciát kért arra, hogy „a büntetőügy lezárultával ő kompenzálva lesz”. Szabó Pál vezérigazgató viszont ennek elfogadását „kommunikálhatatlanságára” hivatkozva nem javasolta. 1997. április 29-én ugyancsak felmentést kapott a foglalkoztatási korlátozás alól Kocsis István és Kamarás Miklós, akik, miután it-tagságuk megszűnt, a vagyonkezelő vezérigazgató-helyettesi posztjai mellett más cégekben megtarthatták igazgatósági tagságukat is – előbbi az OTP Bank Rt.-ben. utóbbi pedig a Rába Magyar Vagon és Gépgyár Rt.-ben. Az annak idején Tocsik Márta megbízása ellen szavazó Réti Tamás ugyancsak megkapta a felmentést, őt a Nitrokémia Rt. it-elnöki posztjával kárpótolták. Nem ismeretes viszont, melyik állami cégnél landolt Lajtner Tamás, aki egy idén július 8-ai kormányhatározattal mentesült a foglalkoztatási tilalom alól. Mindenesetre Szandtner Iván úgy tájékoztatta a HVG-t, hogy az ÁPV Rt. érdekeltségébe tartozó cégnél biztosan nem dolgozik sem ő, sem az it többi, fent nem említett volt tagja. A vád alá helyezett Spanyol József megtartotta vezérigazgatói posztját a Bankinvest Rt.-nél. A Tocsik alkalmazása ellen szavazó Komáromi Gábor, illetve a tartózkodó Virág Attila korábban is létezett magánvállalkozásaikba vonultak vissza.
__label__pénzügy 0.984585 __label__gazdaság 0.928419 __label__hitel 0.754925 __label__gazdasági@@válság 0.665421 __label__állami@@hitelfelvétel 0.061886 __label__demonstráció 0.0259674 __label__valuta 0.0251888 __label__lakossági@@hitel 0.0203424 __label__gazdaságpolitika 0.0169249 __label__hitelállomány 0.00556492 $$$ __label__pénzügy 0.997209 __label__gazdaság 0.996416 __label__gazdasági@@válság 0.912446 __label__hitel 0.392347 __label__geography__lettország 0.152042 __label__valuta 0.0980893 __label__állami@@hitelfelvétel 0.0758682 __label__organization__imf 0.0420977 __label__lakossági@@hitel 0.0362301 __label__gazdaságpolitika 0.0203424 $$$ __label__gazdaság __label__gazdasági@@válság __label__politika geography__lettország genre__cikk author__németh@@andrás year__2009 $$$ ÁLLAMCSŐDVESZÉLY LETTORSZÁGBAN, Ami késik $$$ ÁLLAMCSŐDVESZÉLY LETTORSZÁGBAN Ami késik Újabb tüntetések várhatók Lettországban, miután a kormány ismét megszorításokról döntött. Nem kizárt, hogy Riga csak átmenetileg kerülte el a csődöt és valutája leértékelését. Hónapok óta rozsdásodnak a leállított építkezéseken az óriásdaruk Rigában, a pénzügyi válság kirobbanásakor elkészült luxuslakások pedig annak ellenére üresen tátongnak, hogy az ingatlanárak fél év alatt megfeleződtek. Akik a 2007-ig tartó gyors fellendülés (HVG, 2009. április 11.) idején vettek lakást – a 2,4 millió lakosú országban több mint 200 ezer új otthon kelt el –, egyre kevésbé tudják törleszteni a 90 százalékban euróban, illetve svájci frankban felvett hiteleiket. A helyi sajtó szerint a nyugdíjasok egy része úgy spórol az árammal, hogy naponta néhány órára kikapcsolja egyre üresebb hűtőszekrényét. A rigai kormányt alkotó öt párt vezetői, majd a miniszterek a napokban újabb 500 millió latos (egymilliárd dolláros) megszorító csomagot fogadtak el, hogy meggyőzzék az EU-t és az IMF-et, Lettország megérdemli a tavaly jóváhagyott 7,5 milliárd eurós készenléti hitelcsomag második, 1,2 milliárdos részletét. A jövő héten esedékes pénz nélkül az idén 18 százalékos GDP-zuhanást prognosztizáló ország csődbe jutna. A központi bank nemrég egyetlen államkötvényt sem tudott eladni, mert a befektetők nem hisznek a talpra állásban, és az euróhoz kötött lat árfolyamának 30 százalékos leértékelésére számítanak. Befagyott a bankközi hitelpiac is, az egymás iránt is bizalmatlan pénzintézetek százszázalékos kamatra kínálnának kölcsönt. Hónapok óta komoly vita folyik arról, szükség van-e a devalvációra. Valdas Dombrovskis kormányfő és az újabb részlet folyósítását gyakorlatilag megígérő EU szakértői szerint fenn kell tartani a kötött árfolyam jelenlegi szintjét. Úgy vélik, a leértékelés a hitelek tömeges bedőléséhez vezetne, és dominóhatást okozna a térségben. Hasonló sorsra jutna ugyanis a két szomszédos balti ország, Észtország és Litvánia, és komoly nyomás alá kerülnének a kelet-közép-európai valuták is. A külföldi bankok is megroppannának, 40 milliárd eurónyi kihelyezett hitelük van Lettországban, további 80 milliárd pedig Észtországban és Litvániában. A veszélyre a leginkább érdekelt Svédország is felfigyelt, mivel pénzintézetei 75 milliárddal részesülnek a tartozásokból, és a stockholmi központi bank a minap 3 milliárd eurós hitelt vett fel az Európai Központi Banktól. A leértékelés hosszabb távon elkerülhetetlen, véli viszont az IMF és számos külföldi szakember, akik szerint Riga jobban járna, ha a svéd pénzintézetek helyett inkább az országot mentené. „Az IMF-gyógyszer nem hat, a túlértékelt lat miatt visszaesett az export és a termelés. Devalváció nélkül is ki lehet jutni a válságból, de sokkal lassabban” – vélekedett Timothy Ash, a Royal Bank of Scotland vezető elemzője. Amit a leértékeléssel a devizahitelesek egy pillanat alatt elvesztenének, szerinte hosszabb távon a devalváció nélkül is le kell írniuk a válság elhúzódása miatt. Az újabb kiadáscsökkentésbe beleegyeztek ugyan a munkavállalói oldal képviselői, ám néhány szakszervezet máris jelezte, tüntetésekkel fog tiltakozni. A nyugdíjasok szövetsége is elfogadhatatlannak tartja a járandóságok megkurtítását, de egyelőre nem tervez újabb tömegmegmozdulásokat, arra hivatkozva, hogy a rendőrökkel vívott összecsapásokba torkollott januári rigai demonstrációval sem értek el semmit. A megszorítások és az IMF-hitel részletének valószínű folyósítása ellenére Lettország távol áll még a gyógyulástól. Az egy év alatt 7-ről 17 százalékosra ugrott munkanélküliség tovább nő, és a kiadáscsökkentések után is legalább 10 százalékos lesz a költségvetés GDP-hez mért idei hiánya. NÉMETH ANDRÁS
__label__tudomány 0.971574 __label__elektronikai@@ipar 0.55448 __label__találmány 0.327678 __label__fizika 0.100889 __label__mikroelektronika 0.090103 __label__innováció 0.0803675 __label__orvosi@@műszergyártás 0.0396488 __label__szabványosítás 0.0384762 __label__kémia 0.0341104 __label__formatervezés 0.0113418 $$$ __label__tudomány 0.998309 __label__elektronikai@@ipar 0.847978 __label__találmány 0.737168 __label__fizika 0.507822 __label__mikroelektronika 0.256842 __label__szabványosítás 0.0675567 __label__orvosi@@műszergyártás 0.0583558 __label__innováció 0.0474359 __label__alternatív@@energia 0.0474359 __label__kémia 0.0362301 $$$ __label__elektronikai@@ipar __label__mikroelektronika genre__cikk author__vajna@@tamás year__2005 $$$ AKKUMULÁTORFORRADALOM, Elementáris $$$ AKKUMULÁTORFORRADALOM Elementáris Pár perc alatt újratölthető, és eddigi társainál legalább tízszer tovább bírja a legújabb, nanotechnológiával készült miniakkumulátor, amelynek piaci megjelenése két éven belül várható. Lassan tölti az akku a vakut - panaszkodnak a legújabb digitális fényképezőgéppel a kisunokát vagy vacsoraasztal mellett a családot megörökíteni kívánó, de a villanófény lomhasága miatt sokszor csak elkent foltokat megörökíteni képes amatőr fotósok. A túl hamar lemerülő mobiltelefonok és az energiahiány miatt hibernálódó laptopok tulajdonosai számára sem ismeretlen fogalom az alulteljesítő akkumulátor. Ezen is segíthet az amerikai Altair Nanomaterials cég által a hónap elején - US 6689716 néven - bemutatott feltölthető elem. A tudományos szaksajtó szerint ez immár az akkumulátorok ötödik generációját jelentheti a kémiai reakciók sorozatán alapuló elektromosáram-fejlesztés - a galvánelem atyja, Luigi Galvani 1780-as, illetve a feszültség névadója, Alessandro Volta 1800-as kísérleteivel kezdődő - történetében. Az eddigi állomásokat az ólom, a nikkel-kadmium, a nikkel-metálhidrid és a lítium-ion anódokból és katódokból építkező elemek fémjelezték. Hogy az újonc valóban energikusabb lesz-e, az a tervek szerint két éven belül elkezdődő tömeggyártáskor derülhet ki. Az US 6689716 megoldhatja a könnyen hordozható akkumulátorok eddigi, részben a folyamatos méretcsökkentésből is fakadó problémáit. „A gyors és hatékony energialeadás a két elektromos pólus, az anód és a katód felületének nagyságától függ: a miniatürizálás veszélye, hogy csökken az energiafelvevő és -leadó kapacitás” - olvasható az áramellátásügyben igencsak érintett amerikai űrkutatási hivatal, a NASA fizikusa, Sandra Dawson által jegyzett akkumulátortörténeti tanulmányban. Az Altair kutatói ezt a dilemmát oldották meg a jelenleg hétpecsétes üzleti titokként kezelt gyártási technológiájukkal. Ezzel az anód - eddig pár négyzetcentiméteres - felületét az eddigiekhez képest szinte hihetetlenül meg tudták növelni. „A lítium-titanát anód nanokristályokból épül fel, méghozzá úgy, hogy már egygrammnyi anyag is száz négyzetméteres felületet képez, így rendkívül gyorsan nagyon sok elektromos áramot tud leadni, illetve töltéskor felvenni” - vázolta a szabadalmaztatott találmány alaptrükkjét a HVG-nek elektronikus levélben válaszoló Roy Graham, az Altair elemfejlesztő részlegének vezetője. Csak emlékeztetőül: a nanotechnológia lényege, hogy nem az eddigi szerkezeteket kicsinyítik egyre tovább, hanem az elemi építőkockákból, magukból az atomokból vagy molekulákból állítanak össze egy-egy alkatrészt vagy műszert (HVG, 1998. december 19.). Az akkufejlődés az 1960-as években kapott új lendületet, amikor a műholdak - vagy akár a földi elektromos műszerek - üzemeltetéséhez már nem igazán volt praktikus az autósok által jól ismert, kénsavban ázó ólomlemez cellákból álló, ezért dög nehéz, bár a 12 voltos feszültséget sokáig leadni képes áramforrás. Ezért a kutatók az ólomnál jóval könnyebb, nikkelanódú és kadmiumkatódú - alapelvét tekintve már 1899-ben feltalált - aksikat kezdtek el fejleszteni. Ezek a pár óra alatt feltöltődő és hosszú évekig élő energiaforrások egészen a 1990-es évekig uralták is a piacot, hiszen akár ezerszer is gond nélkül lemeríthetőek és feltölthetőek voltak. Ám a 1,5-2 voltos feszültségű akkukról időközben kiderült, hogy a mérgező kadmium miatt rendkívül környezetszennyezőek, és a sorozatos feltöltések során olyan kristályok képződnek bennük, amelyek csökkentik az áramleadást, végül használhatatlanná téve őket - mondta a HVG-nek Mojzes Imre, a Budapesti Műszaki és Gazdaságtudományi Egyetem (BME) elektronikai technológia tanszékének professzora. Ezek továbbfejlesztett változataiból, a nikkel-metálhidrid akkukból sikerült kiküszöbölni a veszélyes kadmiumot, ám a töltés jóval bonyolultabb lett. A 220 voltos normál hálózatból táplálkozó, a korábbi változatoknál csak a feszültséget és az áramerősséget átalakító adapterek mellé immár olyan speciális áramköröket is be kellett építeni a töltőkbe, amelyek a hőmérséklet-ingadozással járó művelet során megkímélik az akkukat a túlmelegedéstől. Ám így csak pár éves élettartamú akkukat sikerült gyártani. A következő generációt az 1990-es évek első felében színre lépett lítium-ion technológia jelentette, amely - az úgynevezett polimer változat esetében már folyadék közbeiktatása nélkül - 4 voltos feszültséget produkál ugyan, és elődjénél is kisebb, viszont szintén bonyolultabb tölteni. Az Altair kutatói szerint az általuk kreált új akku prototípusai akár 20 ezer feltöltést is kibírnak, ráadásul - a vázolt okokból - jóval gyorsabban adják le az „áramot”, mint elődeik, így nemcsak az űrhajózásban nyithatnak új utakat, hanem talán megoldást hoznak a mobilosok és a hobbifotósok gondjaira is. VAJNA TAMÁS
__label__autóipar 0.615098 __label__ipar 0.103759 __label__bank 0.0716012 __label__járműipar 0.033096 __label__vegyipar 0.00670285 __label__acélipar 0.00289958 __label__értékpapírpiac 0.00199777 __label__tőzsde 0.00199777 __label__menedzsment 0.00142036 __label__fúzió 0.00129431 $$$ __label__geography__olaszország 1.00001 __label__organization__fiat 0.737168 __label__autóipar 0.334599 __label__bank 0.140346 __label__ipar 0.0926978 __label__person__agnelli 0.061886 __label__person__giovanni 0.0503406 __label__organization__unicredito@@italiano 0.0488678 __label__menedzsment 0.0236995 __label__person__prodi 0.0159164 $$$ __label__autóipar __label__ipar __label__járműipar geography__olaszország person__agnelli person__giovanni organization__fiat genre__cikk genre__keretes year__2003 $$$ Az Agnelli-korszak vége? $$$ Az Agnelli-korszak vége? Az európai gazdaság kétségkívül egyik legnagyobb bukása és vezetőváltozása, ami az olasz Fiat cégnél van folyamatban. A 103 éves torinói cég súlyos piaci és pénzügyi megrendülése miatt előbb a nyáron, azután december elején menesztették az egész vezérkart, ám a legfrissebb vezérigazgató, Alessandro Barberis kinevezése is valószínűleg csak átmeneti megoldás, miközben a színfalak mögött még mindig a 30 százalékos tulajdonrésszel rendelkező főrészvényes Agnelli család hozza a döntéseket. Ám egyre többen kérdőjelezik meg ténykedésüket. „Az Agnellik drámai módon alkalmatlannak bizonyultak az olasz autógyártás jövőjének biztosítására” - írta a L’ Espresso hetilap égisze alá tartozó internetes fórum egyik elemzője, aki szerint a Fiat új vezetőre vár. Talán ez az Agnelli-korszak végét jelentő új nemzedék jelentkezett Roberto Colaninno, a Telecom Italia volt vezérigazgatója személyében, aki 8 milliárd eurós vállalatmentési akciót helyezett kilátásba (ebből 1 milliárd lenne a saját tőkéje, a többi bankoktól érkezne), és ennek fejében igényt tartana az elnöki vagy a vezérigazgatói posztra. Célja - mondta - az autós üzletág, a nemzeti autógyártás megmentése. Visszavenné tehát a Fiat Auto 80 százalékára opcióval rendelkező amerikai GM-től e lehetőséget, aminek az nyilván nagyon örülne, hiszen - ahogyan Richard Wagoner GM-vezér minap értésre adta - semmi kedve a nyakába venni a 27 milliárd eurós adóssághegyet. Colanninónak azonban meg kellene egyeznie a Fiatot hitelező bankokkal és a jelenlegi menedzsmenttel is, legfőképpen pedig az Agnellikkel. A fiatalabb fivér, Umberto egyértelműen elutasítóan nyilatkozott Colaninno javaslatáról, az utolsó szót azonban a 83 éves családfő, Giovanni Agnelli mondhatja ki.
__label__forgalmi@@adó 0.989358 __label__adó 0.407343 __label__élelmiszerpiac 0.314061 __label__külkereskedelem 0.307368 __label__adócsalás 0.217348 __label__gazdasági@@szankciók 0.122533 __label__export 0.090103 __label__fogyasztóvédelem 0.0803675 __label__adóellenőrzés 0.0600966 __label__agrárimport 0.0341104 $$$ __label__geography__magyarország 1.00001 __label__forgalmi@@adó 0.99904 __label__geography__európai@@unió 0.843905 __label__adócsalás 0.835494 __label__adó 0.822199 __label__élelmiszerpiac 0.77731 __label__munkajog 0.44554 __label__jog 0.414909 __label__gazdasági@@szankciók 0.268951 __label__fogyasztóvédelem 0.245095 $$$ __label__export __label__forgalmi@@adó geography__magyarország person__gerey@@ágoston genre__interjú genre__keretes year__2014 $$$ Áfamentes export? $$$ Áfamentes export? Milyen jogorvoslati lehetősége van több ezer magyar vállalkozásnak, miután a luxembourgi bíróság 2013 végén kimondta, uniós jogba ütközik, hogy a NAV bizonyos esetekben beszedi az áfát az unión kívülre exportálóktól? – kérdeztük Gerey Ágostontól, a névtelenséget kérő pernyertes magyar céget képviselő ügyvédtől. – Egyedüliként támadták meg a magyar áfatörvénynek azt a passzusát, hogy az EU-n kívülre menő export akkor lehetett áfamentes, ha 90 napon belül elhagyta az uniót. Mi volt ezzel a baj? – Gyakran előfordult, hogy az exportőr átadta a vevőnek az árut, ami aztán hetekig, akár hónapokig az unió területén, például Záhonyban rekedt. A magyar exportőr az aktuális adóbevallásában áfamentes értékesítést tüntetett fel, hiszen ő az eladás után általában nem tudhatta, hogy a vevő mikor szállította ki a terméket. Ám ha a NAV utólagos ellenőrzése során kiderült, hogy az adott szállítmány mondjuk a 91. napon lépte át a határt, a hatóság kivetette a 27 százalékos áfát a bírsággal és a késedelmi pótlékkal együtt. – Milyen indoklással meszelték el a magyar módszert a luxembourgi bírák? – Azzal, hogy a magyar szabályozás nem tette lehetővé az exportőrnek, hogy bizonyítsa: a későbbiekben az áru elhagyta az uniót, s ezért az ügylet áfamentes. – Mit tehet a vállalkozás, ha már megfizette az adót? – Lépni csak az elévülési időn belül érdemes. Ha egy magyar cég ügye épp most folyik, közvetlenül hivatkozhat a luxembourgi döntésre. Amelyiket már perben, jogerősen elmarasztalták, perújítást kérhet. Amelyik pedig eleve fizetett, az visszaigényelheti az áfát, de csak a 180 napos, 2014. június 18-áig tartó jogvesztő határidőn belül. Jóllehet a luxembourgi döntés után, január elsejétől módosították az áfatörvényt, a jogalkotó nem eltörölte, hanem 360 napra meghosszabbította a határidőt, úgy, hogy akinek az áruja csak 90 nap után hagyja el az unió területét, utólag adómentességet kérhet. Ha viszont például hatósági zárolás miatt a kiszállítás 360 napon belül sem történik meg, ismét be kell fizetni az áfát. Csakhogy az Európai Bíróság nem a határidőt, hanem a túllépés szankcionálását kifogásolta. Ezért előfordulhat, hogy az exportőrök ismét pert indítanak Luxembourgban.
__label__bűnözés 0.981463 __label__sajtó 0.468801 __label__igazságügy 0.233716 __label__gazdasági@@bűnözés 0.173298 __label__szervezett@@bűnözés 0.140346 __label__ügyészség 0.0420977 __label__személy@@elleni@@erőszak 0.0396488 __label__zsarolás 0.0236995 __label__sajtószabadság 0.0236995 __label__elektronikus@@sajtó 0.0203424 $$$ __label__geography__magyarország 1.00001 __label__bűnözés 0.997827 __label__igazságügy 0.637041 __label__büntetőjog 0.177821 __label__szervezett@@bűnözés 0.164526 __label__társadalom 0.160276 __label__gazdasági@@bűnözés 0.090103 __label__ügyészség 0.0875738 __label__zsarolás 0.0244331 __label__jog 0.0244331 $$$ __label__államtitok __label__sajtó __label__sajtóperek __label__sajtószabadság geography__magyarország person__rádi@@antónia organization__hvg genre__cikk year__2009 $$$ Maffiavád $$$ Maffiavád Nem szenzációról, meglehetősen hétköznapi államigazgatási nagyotmondásról, alaptalan hivatali önfényezésről szólt az a 2003. májusi cikk, amely miatt Rádi Antónia több mint öt éven keresztül volt államtitoksértés gyanúsítottja, majd vádlottja. Az az előzmény, hogy 2001-ben Polt Péter legfőbb ügyész tódított. Már bombasztikus bejelentésekor – hogy ugyanis az igazságügy és a szervezett bűnözés „soha nem látott összefonódását” leplezték le Fejér megyében – gyanítható volt az, amit a média kutakodása alátámasztott, hogy az esetnek nagyobb a füstje, mint a lángja. Két évvel később, a vádemelés idejére nyilvánvalóvá lett, hogy miként mindenhol a világon, Székesfehérvár környékén is akadnak rendőrök, akik elnézőek a gyorshajtókkal, bv-tisztek, akik szánalmas ellenszolgáltatás fejében beengedik a tilalmas mobiltelefonokat a zárkába, és ügyvédek, akik összehozzák az efféle keresletet a kínálattal. Az ügyészség nem tudta azonban megbocsátani, hogy a HVG a fejére olvasta az ellentmondást. Ráadásul akadt egy túlbuzgó ügyész, Túri András, jelenleg rendészeti szakállamtitkár, aki minden jel szerint a szerzővel szemben érzett személyes sértettségét is – tudniillik nem tetszett neki egy korábbi, az ügyészség tevékenységét szintén kritizáló írás – ekkor érezte elérkezettnek megtorolni. Igazi igazságszolgáltatási nagyágyúk. A rendőrség szervezett bűnözés elleni igazgatósága – amely egy ízben megszüntette a nyomozást, ám ügyészi utasításra folytatta azt – és a Fővárosi Főügyészség képviselte a közhatalmat az újságíró ellenében, az adófizetők zsebének terhére. Tették mindezt olyan paragrafus alapján, amelyet az 1951-es évben iktattak a magyar jogrendbe. „Felemelt ötéves népgazdasági tervünk sikeres megvalósítása, a szocializmus építése és a béke védelme azt követeli, hogy fokozott éberséget tanúsítsunk a belső és külső ellenség üzelmeinek meghiúsítása végett” – ez volt a rákosista jogszabály fölvezetése. (Akkor legfeljebb öt évet lehetett államtitoksértésért kapni, a jelenleg is hatályos nyolcéves felső határ 1961-es módosítás.) A szándékos államtitoksértéssel vádolt HVG-munkatársról előbb a ma már a legfelsőbb bíróságon ítélkező Varga Zoltán, később, 2008 őszén – a vereségbe beletörődni képtelen ügyészség fellebbezésére másodfokon eljáró – Nehrer Péter ítélőtábla-bírói tanácsa mondta ki, hogy nem bűnöző, és amit „elkövetett”, nem bűncselekmény.
__label__kultúra 0.99372 __label__képzőművészet 0.967909 __label__zene 0.919653 __label__festészet 0.453272 __label__művészet 0.119213 __label__popzene 0.0503406 __label__egyetem 0.0120638 __label__borászat 0.0103382 __label__népművészet 0.00885735 __label__cigányság 0.00670285 $$$ __label__geography__magyarország 1.00001 __label__kultúra 1.00001 __label__képzőművészet 0.990302 __label__festészet 0.615098 __label__művészet 0.592677 __label__zene 0.164526 __label__organization__műcsarnok 0.132974 __label__popzene 0.0583558 __label__person__fischer@@iván 0.0518555 __label__cigányság 0.0311538 $$$ __label__képzőművészet __label__művészet geography__magyarország person__bukta@@imre genre__ajánló genre__humor author__hadházi@@lászló year__2012 $$$ Hadházi László, Bukta Imre: Másik Magyarország $$$ Hadházi László Bukta Imre: Másik Magyarország Hetvenéves volna Jimi Hendrix, aki nem volt a legtechnikásabb gitáros, mégis ő az a zenész, akiről az elmúlt negyven évben a legtöbbet beszéltek. Autodidakta muzsikus volt, aki újraformálta a könnyűzenét, és neki köszönhető, hogy a dalok szerkezete olyan lett, amilyen. Bukta Imre szintén autodidakta művész, hatvanéves és Mezőszemerén él. Nem tudom, hogy átalakította-e a kortárs művészet bármely ágát, de aki találkozik a Műcsarnokban látható munkáival, abban remélem, hogy megváltoztat valamit. „Az alkotások meghatározó témája a hagyomány átalakulása, a természet elidegenedése, az épített örökség enyészete és az erkölcsi értékek válsága.” Nem értem pontosan, hogy ez mit jelent, de nagyon jól szórakozom a kiállításon, bár a jelzett témák olyan erővel csapnak hátba, hogy azonnal egy meghitt plázába menekülnék, hálát adni a sorsnak, hogy én nem ott és nem úgy élek, mint ők ott a képeken, pedig dehogynem. Lehet, hogy a kortárs művészet olykor érthetetlen, unalmas vagy idegen, de kortársunk, Bukta Imre munkái szellemesek és megmosolyogtatnak. A kiállítást végigjárni nagy élmény – kedvenceim a Rockerek a szilvásban és a Rágózó öregasszony a szocotthonban című képek –, de aki fél a láncfűrésztől, annak nem ajánlom.
__label__képzőművészet 0.122533 __label__szobrászat 0.112805 __label__politika 0.0128312 __label__fotóművészet 0.0109969 __label__köztéri@@alkotás 0.00858749 __label__emberi@@jogok 0.00758724 __label__merénylet 0.00670285 __label__műkincs 0.0047652 __label__utcanév 0.00383448 __label__repülőgépeltérítés 0.00371725 $$$ __label__geography__kína 0.737168 __label__geography__oroszország 0.228166 __label__person__aj@@vej-vej 0.136618 __label__képzőművészet 0.0460439 __label__szobrászat 0.0341104 __label__person__ochs 0.0311538 __label__organization__der 0.0293222 __label__organization__spiegel 0.0293222 __label__person__andy 0.0251888 __label__person__ady@@endre 0.0244331 $$$ __label__börtön __label__emberi@@jogok __label__képzőművészet __label__művészet __label__politika geography__kína geography__olaszország geography__velence person__aj@@vej-vej genre__cikk genre__keretes year__2013 $$$ Aj Vej-vej művészet és akció határán $$$ Aj Vej-vej művészet és akció határán Az emberi jogi munkásságáért hazájában meghurcolt kínai Aj Vej-vej ismét felhívja a figyelmet arra, hogy a 2008 áprilisában Kína délnyugati területén pusztító, 90 ezer áldozatot követelő földrengés során – a hatóságok sorozatos mulasztása következtében – szinte minden iskola összeomlott, gyermekek ezreinek halálát okozva. Szembeszegülve a kormány és a kommunista párt propagandagépezetével, az Aj Vej-vej Stúdió a területen folytatott kutatás eredményét Münchenben mutatta be 2009-ben: 5196 gyermek halálának dokumentációja teremnyi falfelületet borított be. A korrupt hatóságokat leleplező Ajt egyik adatgyűjtő útján szállodai szobájában a rendőrök brutálisan összeverték, majd 2011-ben letartóztatták, és három hónapon keresztül fogva tartották. Feltételes szabadlábra helyezése óta nem hagyhatja el Kínát, miközben művei Európa és az USA legrangosabb kiállítótereiben láthatók. Velencében kiállított műveinek tanúsága szerint Aj közéleti szerepvállalása elmélyítette művészetét. A Zitelle melléképületében bemutatott installáció többtonnányi, szikár rendben egymásra fektetett egyenes betonacél, temetői nyugalmat idéző minimalista kompozícióba rendezve, amely egy egész terem padlóját beborítja. Az alkotás folyamatát dokumentáló videóból derül ki, hogy Aj a földrengésben összeomlott épületek roncsaiból kimentett, deformálódott tartóelemeket használta fel, melyeket Pekingbe szállítás után a munkatársaival kétéves munkával egyenként, átlag kétszáz kalapácsütéssel egyenesített ki. A város másik pontján, a Sant'Antonin-templomban Aj Vej-vej döbbenetes erejű „börtönnaplója” látható. Szabadon bocsátásának egyik feltétele volt, hogy 81 napos fogva tartásának körülményeiről nem beszél. A hallgatást Aj rá jellemző művészeti gesztussal törte meg. A velencei templom eltávolított padsorainak helyén hat egyforma, kétszer négy méter alapterületű, fejmagasságig érő súlyos acéldoboz áll: mindegyik a 1135. számú börtöncella kicsinyített, élethű másolata. A nézők zsámolyra állva, kémlelőnyílásokon kukkanthatnak a belsejükbe. Aj Vej-vej különböző napszakokban látható a magánzárkájában, amint eszik, alszik, zuhanyozik, dolgozik, vagy éppen székel. A jelenetek drámaiságát az adja, hogy mindig két egyenruhás őr áll mellette, kartávolságban, vigyázzállásban, kifejezéstelen arccal, némán – bár a tisztálkodási jelenet közben az egyik kissé előrehajol, és csodálkozva mered a fogoly pőre ágyékára.
__label__munkanélküliség 0.993522 __label__foglalkoztatás 0.000529305 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__munkanélküliség 0.9954 __label__organization__nemzetközi@@munkaügyi@@szervezet 0.00226185 __label__foglalkoztatás 0.000529305 __label__bűnözés 0.000355992 __label__külpolitika 1e-05 __label__geography__európai@@unió 1e-05 __label__geography__usa 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__gazdaság __label__munkanélküliség geography__horvátország genre__hír year__2013 $$$ munkanélküliség Horvátországban $$$ Visszaszorult júniusban a munkanélküliség Horvátországban, a májusi 19,6 százalék után 18,6 százalékot mértek. Az EU-ba július elsején belépett országban négy hónapja folyamatosan csökken az állástalanok száma, ám az arány még mindig magasabb a tavaly júniusi 17,3 százaléknál.
__label__belpolitika 0.999457 __label__bíróság 0.156115 __label__demonstráció 0.129413 __label__igazságügy 0.115971 __label__zavargások 0.0716012 __label__helyhatósági@@választás 0.00248262 __label__vezetőváltás 0.00114357 __label__sztrájk 0.000789366 __label__rasszizmus 0.000562779 __label__váltó 1e-05 $$$ __label__belpolitika 0.971574 __label__zavargások 0.294225 __label__geography__karacsi 0.0036036 __label__person__kevin 0.00272499 __label__person__aszif@@ali 0.00182021 __label__person__zardari 0.00182021 __label__igazságügy 0.00137703 __label__geography__kabul 0.00129431 __label__geography__pakisztán 0.00125484 __label__person__ken 0.00107496 $$$ __label__bíróság __label__sztrájk __label__zavargások geography__pakisztán genre__hír year__2007 $$$ Forrongó Pakisztán $$$ Forrongó Pakisztán Közel negyvenen meghaltak és 150-en megsebesültek a hétvégén a pakisztáni Karacsiban az utóbbi két évtized legsúlyosabb utcai zavargásai során. A hatóságok betiltották a megmozdulásokat, de az ellenzék hívei mégis az utcákra vonultak, hogy találkozzanak a posztjáról márciusban felfüggesztett Iftikhar Csaudri legfelső bíróval. A kormány utasította a rendfenntartókat, hogy bárkire lőjenek, aki erőszakos cselekményt hajt végre. Hétfőn már teljes körű sztrájk bénította meg a nagyvárost, amely a múltban gyakran vált etnikai alapú harcok színterévé. Pervez Musaraf elnök azért igyekezett megszabadulni a független beállítottságú bírótól, hogy az idei elnöki újraválasztása kapcsán felmerülő alkotmányos kifogások esetén hajlékonyabb utód álljon a legfelső bíróság élén. A lépés felháborította a bírói kart és az ellenzéket, és a jogi vita az eddigi legkomolyabb kihívássá vált az 1999-ben vértelen puccsal hatalomra jutott Musaraf számára.
__label__áruszállítás 0.991163 __label__közlekedés 0.817585 __label__közúti@@közlekedés 0.453272 __label__határátlépés 0.090103 __label__logisztika 0.0433758 __label__vám 0.0275953 __label__kereskedelem 0.019134 __label__útdíj 0.0169249 __label__határőrség 0.00758724 __label__vasúti@@közlekedés 0.00592107 $$$ __label__geography__magyarország 0.997209 __label__áruszállítás 0.996186 __label__közlekedés 0.867046 __label__közúti@@közlekedés 0.658428 __label__logisztika 0.0229874 __label__kereskedelem 0.0209742 __label__vasúti@@közlekedés 0.0185566 __label__vám 0.0154346 __label__határátlépés 0.0149671 __label__geography__szlovákia 0.0120638 $$$ __label__áruszállítás __label__közlekedés geography__magyarország genre__cikk author__mink@@mária year__1998 $$$ Fuvarok a határon túlra, Kontingensek kontinense $$$ Fuvarok a határon túlra Kontingensek kontinense Nagy a hajtás a magyar fuvarozók között a szakma csúcsának tartott külföldi utak lehetőségéért. Akik a nem könnyű feltételeket teljesítve megszerezték az erre jogosító papírokat, máris beállhatnak egy többórás vagy akár többnapos sor végére valamelyik kelet-európai határállomáson. Azok, akik már benne vannak a „pikszisben”, azaz magukénak tudhatják a Magyarországon évente szétosztott 4800 nemzetközi fuvarozói engedély egyikét, nem tartják nagy bajnak, hogy a piac afféle zártkörű klubra hasonlít. A körön kívül rekedtek persze másként vélekednek. A határon túli fuvarokat vállalni jogosultak évek óta változatlan keretszámát még 1992-ben szabta meg a közlekedési tárca. A számítás alapjául a magyar kamionok által érintett országoktól kapott, egy-egy járműnek az illető országba való egyszeri be-, illetve áthajtását lehetővé tevő, az előbb említett fuvarozóival nem összetévesztendő fuvarozási engedélyek száma szolgált. (Egy kocsi egyetlen franciaországi útjához például egy szlovák, egy cseh - vagy a kettő helyett egy osztrák -, valamint egy német és egy francia „passzust” kell felhasználni.) Mivel az országutak magyar vándorainak célországaitól kialkudott összesen évi néhány százezer ilyen „fuvarozási” engedély a minisztériumi kalkulációk szerint 4800 kamion futtatására elegendő, éppen ennyi nemzetközi „fuvarozói” engedélyt osztottak szét a piac akkori szereplői között (akik persze, hogy ne csak Magyarországról ki-, hanem a célországba belépni is tudjanak, az országkvótákban megállapított behajtási engedélyeken is osztoztak). A legnagyobb tétel, 1180 engedély az - akkor még állami kézben lévő - Hungarocamion Rt.-hez került. A többiek, még a viszonylag nagyobbak is - mint például a Kádár Trans Kft. vagy a Volán Tefu Rt. - csupán néhány tucat vagy maximum száz körüli engedélyt birtokolnak. A lapokat ugyan évente újraosztják, de a keret 80 százalékát - előző évi teljesítményük arányában - automatikusan a korábbi „engedélyesek” kapják meg, hogy piaci kapcsolataikra építve a következő évre is megköthessék szerződéseiket. Ám a gyakorlatban a maradék 20 százalékon is megint csak ők osztoznak, az elbírálásnál ugyanis az Európai Unió (EU) szigorú környezetvédelmi normáit teljesítő járművek tulajdonosait részesítik előnyben. Ilyennel pedig elsősorban az erre már berendezkedett nagyok rendelkeznek, ami a „körön belüliek” újabb piaci hódításait teszi lehetővé. Az újonnan jelentkezők számára így nem sok lehetőség kínálkozik a piacra lépésre: vagy megpróbálják felvásárolni valamelyik társaságot, vagy közös céget alapítanak, amelybe „hozományként” átkerül az értékes engedély. A keret növelésére alig van mód, az egyes országokkal kialkudott, a boldog engedélyesek között szétosztható kvóták száma ugyanis évről évre szinte változatlan. A kétoldalú tárgyalások során a - magyar részről a közlekedési, a gazdasági, a pénzügyi és esetenként a külügyi tárca illetékeseiből, valamint az érdekképviseleti szervezetek, a kamarák és a Közlekedési Főfelügyelet tagjaiból álló - vegyes bizottságok mindkét oldala érthetően saját országa fuvarosainak érdekeit tartja szem előtt. Senki nem ad szívesen több engedélyt „hazai pályán” a külföldieknek, mint amennyire honfitársainak a szóban forgó országban szükségük van. Márpedig az európai uniós államok - ahová a tavaly Magyarországról közúton szállított 908 ezer tonna áru kétharmada ment - többségének fuvarozói nem tülekszenek az itteni utakért, mivel eszük ágában sincs az alacsonyabb bérekkel dolgozó, ezért náluk 20-30 százalékkal olcsóbb magyar versenytársaikkal konkurálni. Így ők viszonylag kevés magyar engedélyt kérnek, „cserébe” pedig a magyarok kevesebbet kapnak, mint amennyire szükségük volna. A megoldást vélhetően csak az európai uniós csatlakozás hozza meg - mondta a HVG-nek Szilvási Bertalan, a Közlekedési Főfelügyelt osztályvezető-helyettese -, attól fogva ugyanis csupán az uniós előírások betartása lesz a nemzetközi fuvarozás feltétele (lásd keretes írásunkat). Egyelőre azonban a kontingensek uralmát semmi nem veszélyezteti, a kontinens nyugati felébe vezető úton szinte megkerülhetetlen Ausztriába érvényes engedélyek például csupán 50-60 százalékát fedezik a hazai igényeknek - jegyezte meg Szilvási Bertalan. Az osztrákok ráadásul, környezetvédelmi megfontolásokból, az utóbbi években tovább nehezítették a kamionforgalmat: a 12 tonnásnál nehezebb járműveket a határ előtt - például az osztrák-magyar tulajdonú Győr-Sopron-Ebenfurti Vasút soproni terminálján - kötelezően vonatra „szállítják”, és a német határhoz közeli Welsig az úgynevezett Ro-La-vonatokon (Rollende Landstrasse, „gördülő országút”) utaztatják. Ekkor a fuvarozóknak - az ilyenkor is megúszhatatlan autópálya-matricán felül - a „vonatjegy” árát is meg kell fizetniük, oda-vissza összesen mintegy 120 ezer forintnak megfelelő összeget, ami az érintettek szerint nemritkán elnyeli a fuvar teljes nyereségét. Igaz, a Ro-La igénybevételét az osztrák hatóságok jutalmazzák is: a „törzsutasoknak” minden ötödik vonatozás ingyenes. Tovább keserítik a kamionosok életét a határ mindkét oldalán gyakori 4-5 órás várakozások. A kapacitásszűkében lévő hazai vámhivatalok sokszor egyszerűen nem képesek megbirkózni a megélénkült - 1990 és 1996 között majdnem két- és félszeresére nőtt - kamionforgalommal. (Igaz, sokszor a fuvarozók felkészültségével is gond van: hiányosan, pontatlanul kitöltött okmányokkal érkeznek a határra, ahol nem mentség, hogy a papírmunka eredetileg a megbízó dolga lett volna.) Az osztrák vámosok színe elé kerülve a schengeni szigor idén áprilisi bevezetése óta vár a korábbinál lényegesen alaposabb vizsgálódás a bebocsátásért sorban állókra. Az olasz fináncokról pedig az a hír járja, hogy gyakran önkényesen értelmezik a vámelőírásokat. Az egyik, kétoldalú tárgyalásokon elfogadott szabály szerint a 6 tonna együttes tömeget vagy 3,5 tonnás teherbírást el nem érő járművek engedély-, azaz kvótamentesen közlekedhetnek Itáliában. Az olasz vámosok azonban e két feltételt néha összevonják, s ha csak az egyik teljesül, bírságot akarnak kiróni. A „jogvita” sokszor 1-2 napos várakozást jelent. Ha a fuvarosnak végre mégis sikerül bejutnia Nyugat-Európa bástyái mögé, már nagy biztonsággal kalkulálhatja útvonalának időtartamát és a fizetnivalókat. Nem mondható el ugyanez a kontinens keleti feléről. A magyar kamionosok egyik rettegett átkelője a Pozsony és Prága közötti autópálya forgalmát ellenőrző Kúty. A cseh-szlovák határon a két állam szétválása után „zöldmezős beruházásként” létesült állomásnál a szlovák határőrök rendszeresen 10-12 órát várakoztatják a kamionokat, de a másfél-két napos dekkolás sem ritka. Ilyenkor a sofőr pihenni, aludni sem tud, mert ha megindul a sor, kikerülik, és újból a konvoj végén találhatja magát. Az ottani állapotokról a HVG-nek szigorúan névtelenül nyilatkozó fuvarozók tapasztalata szerint nem csak az átkelőhely áteresztő képességével van baj, hanem a vámosok ügybuzgalmával is, a szlovák fináncok ugyanis előszeretettel tartanak 2-3 órás kávé- és cigarettaszüneteket. Aki ezt szóvá meri tenni, biztos lehet benne, hogy „megkülönböztetett elbánásban” lesz része; ha szerencséje van, csak félreállítják, rosszabb esetben pedig akár vissza is fordítják. Kelet felé közeledve egyre riasztóbb tapasztalatok miatt a cégek egy része - ha teheti - kelet-európai fuvart nem is vállal. Az egyik társaság ugyancsak név nélkül nyilatkozó vezetője szerint egyszerűen nem lehet kalkulálni, mennyi ideig tart az út, és mennyit kell - persze számla nélkül - a határokon „leperkálni”, így nem tudják megmondani a megbízónak, milyen feltételekkel vállalják a fuvart. A románoknál például kiszámíthatatlan, hogy mikor és miért rónak ki büntetést: nemegyszer előfordult, hogy a magyar határon a rakomány súlya a megengedett érték alatt volt, a sorompón túl mégis tetemes bírságot szabtak ki, súlytúllépésre hivatkozva. Számlát ilyenkor „természetesen” nem ad a román vámos a büntetésről. Az orosz, ukrán utak pedig a magyar kamionosok jó része számára végképp vállalhatatlan kockázatot jelentenek. A Hungarocamion Rt. - jó néhány nyugat-európai szállítócéghez hasonlóan - az év elején döntött úgy, hogy kivonul az orosz piacról, mert az ottani vámosok gyakorlata markánsan eltér a nemzetközi forgalomban részt vevők vámegyezményében, a TIR-megállapodásban (TIR: transport international routier, azaz nemzetközi közúti fuvar) foglaltaktól. Tavaly év végén az orosz hatóságok magyar kamionok lefoglalásával adtak nyomatékot az egyezmény értelmezéséről szóló vitában képviselt álláspontjuknak: bár a nemzetközi szabályok szerint az áru importőrének kell kifizetni a vámot, ők azt - az időközben „felszívódott” megrendelő helyett - a szállítókon kívánják bevasalni. Érvelésük szerint Oroszország úgy csatlakozott a TIR-egyezményhez, hogy saját, belső vámszabályozását nem mindenben igazította hozzá, mondván, az ártana az orosz gazdaságnak. A Hungarocamion helyét kisebb magyar fuvarozócégek próbálták átvenni, de az orosz válság óta - az odairányuló export drasztikus csökkenése miatt - már ők is inkább más piacok után néznek. MINK MÁRIA
__label__délszláv@@válság 0.72488 __label__délszláv@@rendezés 0.0229874 __label__békefenntartás 0.00913564 __label__terrorizmus 0.00272499 __label__háború 0.00219272 __label__kábítószer-kereskedelem 0.0021257 __label__katonai@@beavatkozás 0.00114357 __label__béketárgyalás 0.000636334 __label__radioaktív@@szennyeződés 0.00054578 __label__békekötés 0.000427316 $$$ __label__délszláv@@válság 0.997827 __label__geography__bosznia-hercegovina 0.914911 __label__geography__jugoszlávia 0.672342 __label__délszláv@@rendezés 0.262852 __label__organization__ensz 0.187143 __label__háború 0.0758682 __label__organization__sfor 0.061886 __label__geography__koszovó 0.0311538 __label__geography__szarajevó 0.0197291 __label__geography__krajina 0.016413 $$$ __label__délszláv@@válság geography__bosznia-hercegovina geography__szarajevó genre__hír year__1995 $$$ VÉRFÜRDŐ SZARAJEVÓBAN $$$ VÉRFÜRDŐ SZARAJEVÓBAN Legalább 37 halálos áldozata és 86 súlyos sérültje volt annak a gránátesőnek, amely hétfőn Szarajevó egyik forgalmas piacára hullott; a holtak és a sebesültek közt sok asszony és gyermek is volt. (Ez volt a legsúlyosabb támadás a bosnyák főváros ellen 1994. február 5-e óta, amikor – szintén egy piacon – 68-an vesztették életüket és kétszázan sebesültek meg.) Az ENSZ megállapította, hogy a gyilkos szerszámot – egy 120 milliméteres aknavetőt – a centrumtól mintegy 3 kilométerre délre sütötték el a boszniai szerbek. Ők viszont a bosnyákokat vádolják provokációval. Mindenesetre a szerbek láthatóan tartanak a NATO légicsapásaitól, annál is inkább, mert az ENSZ hétfőn este utolsó kéksisakosait is kivonta a muszlimok utolsó kelet-boszniai enklávéjából, a 65 ezres Gorazsde városból, s így már szinte nincs kiket túszul ejteni és „élő pajzsként” fölhasználni. Paléi „parlamentjük” valószínűleg éppen ezért gyorsan „üdvözölte” a legfrissebb amerikai békejavaslatot, ami még nem jelenti a dokumentum elfogadását. A tervezettel a volt Jugoszláviában „házaló” amerikai külügyminiszter-helyettes, Richard Holbrooke már néhány nappal korábban sem sok esélyt látott a gyors békére, a boszniai ENSZ csapatok volt parancsnoka, Michael Rose pedig egy svájci lapnak adott interjújában kifejtette: a volt Jugoszláviában csak akkor lesz béke, ha arról az USA és Oroszország megegyezik.
__label__autógumi 0.839744 __label__külföldi@@befektetés 0.749097 __label__gumiipar 0.731069 __label__befektetés 0.731069 __label__autóalkatrész-gyártás 0.103759 __label__autóipar 0.0926978 __label__elektronikai@@ipar 0.0675567 __label__járműipar 0.0518555 __label__ipar 0.0275953 __label__ipari@@park 0.0174525 $$$ __label__befektetés 0.999099 __label__külföldi@@befektetés 0.99712 __label__geography__dél-korea 0.945005 __label__autóipar 0.930468 __label__autógumi 0.904661 __label__járműipar 0.835494 __label__gumiipar 0.787941 __label__geography__szlovákia 0.370235 __label__autóalkatrész-gyártás 0.196836 __label__háztartási@@gépek 0.140346 $$$ __label__autógumi __label__autóipar __label__járműipar __label__külföldi@@befektetés geography__japán geography__magyarország organization__bridgestone genre__hír year__2005 $$$ JÖN A BRIDGESTONE $$$ JÖN A BRIDGESTONE A Tatabánya és Környe közti ipari parkban építi a poznani után második kelet-európai autógumigyárát a japán Bridgestone cég, amely a világpiacon - a francia Michelin mögött és az amerikai Goodyear előtt - a második legnagyobb. A beruházás értéke 190 millió euró, amivel 185 munkahelyet teremtenek, az érintett önkormányzatok reményei szerint részben azoknak, akik a vértesi erőműnél, illetve más helyi vállalatoknál váltak munkanélkülivé. Az építkezés 2006-ban indul, és a Bridgestone által Európában elsőként itt alkalmazott teljesen automatizált gyártósorral személyautókra és kisteherautókra készítenek radiál abroncsokat, 2009 első felétől már napi 8 ezret. Nyíregyházán a Michelin traktorabroncsokat gyárt, emellett 60 millió eurós beruházással, 250 új munkahelyet teremtve, szeptembertől személygépkocsikhoz is készít autógumikat (Kelet-Európában a lengyelországi Olsztynban is van üzeme). A dél-koreai Hankook viszont Magyarország és Lengyelország helyett a szlovákiai Lévát választotta 500 millió dollárért építendő gumiabroncsgyára helyszínéül.
__label__járvány 0.72488 __label__közegészségügy 0.718604 __label__egészségügy 0.507822 __label__egészségvédelem 0.217348 __label__gyógyszeripar 0.119213 __label__gyógyszer-kereskedelem 0.0420977 __label__állategészségügy 0.019134 __label__kereskedelem 0.00913564 __label__aids 0.00807199 __label__mikroelektronika 0.00289958 $$$ __label__geography__usa 1.00001 __label__közegészségügy 0.851963 __label__járvány 0.731069 __label__gyógyszeripar 0.461027 __label__egészségügy 0.414909 __label__egészségvédelem 0.164526 __label__gyógyszer-kereskedelem 0.125933 __label__állategészségügy 0.0145136 __label__mikroelektronika 0.00942259 __label__organization__who 0.00670285 $$$ __label__egészségügy __label__egészségvédelem __label__gyógyszer-kereskedelem __label__járvány geography__usa genre__cikk author__gáti@@júlia year__2004 $$$ INFLUENZAVAKCINA-HIÁNY AZ USA-BAN, Védelemből elégtelen $$$ INFLUENZAVAKCINA-HIÁNY AZ USA-BAN Védelemből elégtelen Jelentős hiány lesz az idén influenza elleni oltóanyagból - jelentette be az amerikai járványügyi hatóság. A már raktáron lévő készletek ára az egekbe szökött, az idősek órákat állnak sorban, hogy megkapják a vakcinát. Az elmúlt napokban az amerikai kórházakban megszaporodtak és „elszemtelenedtek” az ajánlattevő e-mailek és faxok. Gyógyszerkereskedők kínálnak influenza elleni oltóanyagot, a szokásos 70-80 dolláros nagykereskedelmi ár helyett azonban 700 dollárt is elkérnének a tízes csomagolású dobozokért. Már több állam is pénzbüntetéssel fenyegette meg az árfelhajtókat és azokat a doktorokat, akik egészségesekre „pazarolják” az influenzaoltást. Az árak az amerikai közegészségügyi központ (CDC) két héttel ezelőtti bejelentését követően kezdtek felfelé száguldani. Ekkor tették közhírré, hogy az idei influenzaszezonban csupán a szokásos oltóanyag-mennyiség fele áll majd rendelkezésre. A váratlan hiány oka, hogy az amerikai kereslet felét eddig kielégítő Chiron gyógyszergyár az idén egyetlen fiolát sem lesz képes szállítani. A kaliforniai központú, ám a vakcinákat az angliai Liverpoolban gyártó cég 48 millió ampulla szállításával marad adós, mert a brit gyógyszerhatóság három hónapra bezáratta az üzemet. Az első problémák már augusztusban jelentkeztek - néhány gyártási szériában baktériumfertőzést találtak -, de azzal senki nem számolt, hogy a teljes termelést le kell állítani. A világ második legnagyobb vakcinagyártójának számító Chiron liverpooli fiaskója több európai országban is fennakadást okozhat az ellátásban, ám korántsem oly mértékűt, mint az USA-ban. Nagy-Britanniában például a szokott mennyiség 20 százaléka - 2,4 millió adag - esett ki. Váratlanul érte a brit döntés a CDC-t is, ráadásul az USA gyógyszer-engedélyezési hatósága mindössze két vakcina forgalmazását engedi: nagyjából fele-fele arányban a francia Aventis Pasteur és a Chiron elégítheti ki az ország 100 millió fiolát megközelítő oltóanyagigényét. A váratlanul keletkezett hiányt az Aventis semmiképpen sem tudja pótolni, más cégnek viszont nincs engedélye ilyen termék forgalomba hozatalára az amerikai piacon. Érdeklődő több is van - szállítana a Wyeth, a Merck vagy a Pfizer is -, de a szezonra aligha lesz meg a szükséges engedélyük. Az USA egészségügyi minisztériuma ugyan tárgyalásokat kezdett kanadai partnerével, ám „rossz üzenet” lenne, ha állami jóváhagyással az északi szomszédból érkezne az engedély nélküli import. Évek óta heves vita folyik ugyanis arról, hogy szabad-e Kanadából az amerikai gyártók érdekeit sértve lényegesen olcsóbban beszerezni gyógyszereket (HVG, 2004. január 10.). Önkorlátozásra, ésszerű gazdálkodásra szólította fel a családorvosokat és a kórházakat Julie Gerberding, a CDC vezetője. Arra kérte az orvosokat, először azokat oltsák be, akiket a leginkább veszélyeztethet az influenza. Noha a fertőzést bárki összeszedheti, a betegség kimenetele szempontjából a legesendőbbek a 6-23 hónapos kisdedek, a 65 évesnél idősebbek, a krónikus szív- és tüdőbetegségben szenvedők, a terhes nők, valamint az egészségügyben dolgozók. A CDC becslése szerint az amerikaiak közel egyharmada - 90 millió ember - sorolható a veszélyeztetett csoportba. Jóllehet évente legfeljebb egyharmaduk oltatja be magát, a CDC most megpróbálja szűkíteni a kiválasztottak körét (számos munkahelyen - például a General Motorsnál és a Boeingnél - és az idősek egészségügyi ellátásáról gondoskodó Medicare biztosítónál ingyenes vagy kedvezményes az oltás). Annak ellenére, hogy Kanada után az USA-ban a legmagasabb az influenza elleni védőoltásban részesülők aránya - 2003-ban ezer lakosból 289-et oltottak be -, évente 200 ezren kerülnek kórházba influenzás megbetegedéssel, és 36 ezren halnak bele a fertőzés szövődményeibe. A múlt héten már választási kampánytémává vált az oltóanyaghiány. John Kerry azzal vádolja Busht, hogy amerikaiak életét kockáztatva hagyta, hogy hiány alakuljon ki az oltóanyagból. „A gyógyszergyártók attól félnek, hogy beperelik őket” - magyarázkodott az elnök, miért csupán két gyár maradt a korábbi fél tucatból a szigorú követelmények teljesítését előíró amerikai piacon. A probléma ennél összetettebb, árnyalták a képet az amerikai közegészségügy illetékesei: a nagy befektetésigényű és számos technológiai buktatót rejtő gyártás, valamint a késztermék alacsony, kevés profitot tartalmazó ára együttesen okozza a gondot. Az elmúlt hat évből négyben nem volt elegendő az immunizálásra szánt mennyiség - emlékeztetnek a szakemberek -, kettőben viszont jelentős készletek maradtak a gyártók nyakán. Mivel a vakcina összetétele - az Egészségügyi Világszervezet (WHO) influenzafigyelő szolgálatának előrejelzése alapján - minden szezonban más és más, az éveken átnyúló készletezés lehetősége fel sem merül. A gyors reagálást pedig az teszi lehetetlenné, hogy a gyártási technológia az 1940-es évek óta változatlan: tyúktojást használnak a kiválasztott vírustörzsek szaporításához, így a kívánt mennyiség előállítása öt hónapot vesz igénybe. Az elmúlt 15 év alatt az USA-ban megnégyszereződött az oltóanyag iránti igény, az egész világon pedig tavaly összesen 162 millió adag influenza elleni szérumot adott el egy tucat gyártó. Minden oltóanyagot számba véve a világ teljes influenzavakcina-forgalma csupán 8 milliárd dollárt tesz ki, kevesebbet, mint amennyit a legnépszerűbb koleszterincsökkentővel kasszíroz egy gyártó. „Még mindig egyszerűbb az időnként mutatkozó hiányt menedzselni, mint a gyártást megújítva géntechnológiával oltóanyagot gyártani” - vélte Tomy Thompson, az USA egészségügyi minisztere. Pedig sürgős váltásra lenne szükség - figyelmeztetett a WHO is -, hiszen a Délkelet-Ázsiában változatlanul áldozatokat szedő madárinfluenza súlyos fenyegetést jelent az egész emberiségre. A WHO-val együttműködő kutatólaborokban már kifejlesztették a szükséges oltóanyagot, amelyet éppen a Chironnak és az Aventisnek adtak át tesztelésre, ám az elmúlt öt hónapban alig történt valami. Ha már teljes gőzzel termelnének, akkor sem készülne el 300 milliónál több adag egy szezonban, márpedig ha a gyorsan alkalmazkodó vírusok fejlődésével a fertőzés - amitől a járványügyesek tartanak - egyszer csak emberről emberre is terjedni fog, akár 2,5-3 milliárd ampulla védőoltásra is szükség lehet. GÁTI JÚLIA
__label__vallás 0.766304 __label__alkotmány 0.592677 __label__kereszténység 0.468801 __label__egyház 0.0875738 __label__filozófia 0.0373369 __label__történelem 0.0203424 __label__alkotmányjog 0.019134 __label__etika 0.0169249 __label__egyházpolitika 0.0169249 __label__politika 0.0154346 $$$ __label__vallás 0.672342 __label__alkotmány 0.392347 __label__geography__európai@@unió 0.320831 __label__kereszténység 0.314061 __label__geography__magyarország 0.245095 __label__egyházpolitika 0.0408557 __label__alkotmányjog 0.0408557 __label__egyház 0.0373369 __label__filozófia 0.0293222 __label__politika 0.0216253 $$$ __label__alkotmány __label__egyház __label__kereszténység __label__vallás geography__európai@@unió genre__cikk author__izsák@@norbert year__2003 $$$ ISTEN AZ EU ALKOTMÁNYÁBAN, Egy bekezdés a lelkekért $$$ ISTEN AZ EU ALKOTMÁNYÁBAN Egy bekezdés a lelkekért Senki nem gondolta, hogy ilyen sokáig lesz vitatéma Isten és az európai keresztény tradíciók szerepeltetése az egyesülő Európa tervezett alkotmányában és annak bevezető szövegében, preambulumában. A hosszas háttéralkuk után született legutóbbi változat szűkmarkú e tekintetben, ám a meccsnek még nincs vége... „Hála istennek, van ennél nagyobb gond is” - örült és panaszkodott Balázs Péter magyar EU-nagykövet, amikor a HVG az iránt érdeklődött, melyek a jellegzetes brüsszeli álláspontok abban, a sajtóban is többször felbukkanó vitakérdésben, hogy hivatkozzon-e az alakuló EU-alkotmány a keresztényi tradíciók meghatározó szerepére, avagy sem. A nagykövet legalábbis amondó volt, hogy az EU alkotmányozó szervét mind ez idáig „sokkal inkább a földi hatalom kérdései” foglalkoztatták. A 105 fős grémiumnak mindazonáltal menet közben szembesülnie kellett 133 európai parlamenti képviselő írásos tiltakozásával egy, az Istenre való esetleges utalás tárgyában. A protestálás eredménye is volt talán, hogy az egyház és az állam szétválasztásában nagy praxist szerzett Franciaország exállamfője, Valéry Giscard d’Estaing által vezetett konvent május végén közzétett alkotmányverziójának preambuluma nem említi sem Istent, sem a kereszténységet. Ehelyett csak általánosságban utal Európa kulturális, vallási és humanista örökségére, amiben a görög és római civilizációkat és a felvilágosodás filozófiai áramlatait látja célszerűnek megemlíteni. A Magyar Katolikus Püspöki Konferencia - amint azt néhány nappal az alkotmánytervezet nyilvánosságra hozatalát követő, június eleji nyilatkozatában jelezte - „aggodalommal értesült” a tervezetről. A főpapi kar egyenesen nélkülözhetetlennek mondja, hogy a „földrészünk kulturális azonosságát lényegesen alakító keresztény örökségről említés történjék, különösen akkor, ha az európai kultúra más gyökereit a szöveg kifejezetten említi.” Hasonlóan fogalmazott Josef Homeyer, az Európai Unió Püspöki Konferenciái Bizottságának (COMECE) elnöke is, akinek tiltakozásához csatlakozott a 127 protestáns, anglikán és ortodox egyházat képviselő Európai Egyházak Konferenciája (CEC) is. A felszólamlásokat végül akként vették figyelembe, hogy kiemelték a szövegből a görög-római civilizációkra és a felvilágosodásra utaló részt. A harc az esetleges említés ügyében egyébként idejekorán megkezdődött: 2001 márciusában Portugáliában az Oportói Katolikus Egyetemen például Joseph Ratzinger bíboros, a Hittani Kongregáció prefektusa, a Vatikán egyik szakmai főtekintélye fejezte ki abbeli határozott óhaját, hogy „az Isten előtti felelősség” is említtessék meg az alkotmányban. Ellenkező esetben ugyanis - mondta - „a Nyugat saját magát sebzi meg, aminek a mértéke már patológiai jellegű”. Persze már ekkor jelentős volt az ellennyomás, minek nyomán a keresztény lobbi megelégedett volna akár egy olyan általános utalással is, amilyet például a lengyelek iktattak 1997-ben a maguk alkotmányába. A német Joachim Wuermeling európai néppárti politikus előterjesztette javaslat szerint ez így hangzott volna: „az unió értékeihez hozzátartoznak mindazok értékei, akik hisznek Istenben, mint az igazság, az igazságosság, a jó és a szép forrásában, valamint mindazoké, akik e hitet nem osztják, és eme egyetemes értékeket más forrásból eredeztetik”. Veres András püspök, a már említett magyar püspöki konferencia titkára szerint ez a verzió egyaránt megszólíthatná az „ugyanabban az Istenben hívő - de Őt másképpen nevező - keresztény, zsidó és muszlim híveket, de a nem hívőket sem diszkriminálja”. Még ez is kimaradt azonban a legutóbbi alkotmányváltozatból. Nem beszélve arról, hogy a preambulum szövege a kereszténységre sem utal, márpedig - érvelnek a hitbeli tradíciók alkotmánybeli említése mellett kardoskodók - „az Európai Unió 81 százaléka keresztény”, de azért is, mert „a korábbi tervezetben üresség tátong a megemlített görög-római civilizáció és a felvilágosodás között”. Ennél is sarkosabban fogalmaz Semjén Zsolt fideszes képviselő, aki a HVG kérdésére azt mondta: „Történelemhamisítás lett volna az alkotmány korábbi formájából épp a kereszténységet kihagyni.” Semjén és az előző kormány kancelláriaminisztere, Stumpf István 2001 végén, vatikáni látogatása során egyébként még ígéretet tett a Vatikán külügyminiszterének, Jean Louis Touran érseknek, hogy Magyarország minden fórumon a vatikáni javaslatokat fogja támogatni. Sőt Szájer József, a konvent fideszes tagja fel is szólalt az „istenes” változat mellett. Más magyar EU-alkotmányozók viszont nem forszíroznák e formulát, mert - mint az időközben kormányra került szocialisták küldötte, Vastagh Pál korábbi igazságügy-miniszter fogalmazott - „ez később sokféle értelmezésre adhatna okot”. Vastagh szerint ugyanis, míg a római és a görög kultúrára, valamint a felvilágosodás értékeire való hivatkozás nem járt volna kortárs értelmezési veszélyekkel, addig egy, „a mai társadalomban is aktívan szereplő vallás néven nevezése később konfliktusokat okozhat”. Ám nem csupán az ateista oldal ódzkodna e megoldástól. Frances Kissling, a Catholics for a Free Choice (Katolikusok a Szabad Döntésért) nevű, liberális - például a nők abortusszal kapcsolatos jogaiért is küzdő -, a Vatikánnal élesen szembenálló katolikus szervezet vezetője szerint ugyanis korántsem csak hagyományőrzésről lenne szó. „Megtapasztaltuk, hogy a Szentszék kiváltságokat kíván magának az ENSZ-ben, ezért egyre nagyobb aggodalommal tölt el, hogy hasonló előjogokat és hatalmat kíván magának az EU-ban” - nyilatkozta nemrég, jelentős vihart támasztva. Az ilyesfajta vélekedést egyébként az Európai Parlamentben (EP) két hónapja Noel Treanor prelátus, a COMECE főtitkára azzal próbálta megcáfolni, hogy az egyház „nem kíván teokráciát létrehozni”, sőt még „az sem célja, hogy vallásos közösségként definiálja Európát”, s távol áll tőle, hogy „egy hitrendszert kényszerítsen rá”. Más megközelítések is akadnak persze ezzel kapcsolatban. Az ellenzők gyakran idézgetik az egyébként katolikus Romano Prodinak, az Európai Bizottság elnökének vallásügyi szakreferense, a katolikus teológus Michael Weninger tavaly ősszel az angliai Newcastle Egyetemen tartott előadását, amelyben kijelentette, hogy „az egyház és állam következetes elválasztásának elve és a szekuláris állam koncepciója működésképtelen”. Mi több, szerinte az európai integráció mára egy harmadik korszakhoz érkezett, s most a Szén- és Acélközösség, majd a Gazdasági Közösség után „itt az ideje, hogy létrejöjjön egy új, vallási dimenziójú unió”. Tomka Miklós vallásszociológus ezzel kapcsolatosan természetesnek mondja, hogy az egyház mindig is megpróbált magának előjogokat szerezni, ám mindjárt hozzáteszi azt is, hogy a középkori felfogást, miszerint Isten országának földi megvalósulását politikai eszközökkel is ki lehet kényszeríteni, szerinte a négy évtizeddel ezelőtt e tárgyban is állást foglaló második vatikáni zsinat „erkölcstelennek mondta, s így az ma tulajdonképpen eretnekségnek minősül”. Igaz, azt Tomka is elismeri, hogy a zsinati döntés „még nem teljesen itatta át az egyházat”. Részben ezt támasztja alá, hogy a világi állam politikai befolyásolását is célul kitűző Opus Dei szervezet alapítóját, Josémaría Escriva de Balaguert nemrégiben szentté avatta II. János Pál pápa (HVG, 2002. október 11.). De nem csak az egyházi befolyástól való félelem indít egyeseket az alkotmány Isten-telenítésére. Graham Watsonnak, az EP liberális frakciója vezetőjének az a fő érve, hogy „az EU sosem volt vallási projekt”, céljai pedig kifejezetten szekulárisak, így „teljesen felesleges a vallásra hivatkozni” benne. Gábor György filozófus-vallástörténész, az MTA Filozófiai Intézetének tudományos főmunkatársa ezt azzal egészíti ki, hogy „nem az alkotmányozás dolga, hogy történettudományi kérdésekben állást foglaljon”. A kereszténydemokrata Surján László szerint az alkotmány preambuluma éppen arra való, hogy „a jogi szövegnek megadja azt az érzelmi, hangulati felütést, amivel mindenki azonosulni tud, így a keresztény emberek is, akiket nem szabad kirekeszteni a közös Európából”. Semjén Zsolt ezen túl azzal is érvel, hogy „aki nem ismeri a keresztény tradíciókat és a Szentírást, az szellemi értelemben nem, legfeljebb földrajzilag lehet európai”. Amihez azért azt is sietve hozzáteszi, hogy a kereszténységre tett utalás természetesen „nem a nem hívők ellen szólna, csupán történelmi tényt rögzítene”. A történelmi legitimációt erősen vitatja viszont Balogh András történész, az ELTE professzora. Szerinte „a jelenkori európai gondolkodás közvetlen előzménye elsősorban a francia forradalomra vezethető vissza, ami kifejezetten az államot a vallástól elválasztó, szekuláris természetű volt, és a felvilágosodás, valamint a középkori értékrendet tagadó humanizmus értékeire épült”. Balogh szerint az EU demokratikus struktúrája főként „a görög poliszok rendszerére és a római jog alapjaira épül”, arról nem is szólva - mondja -, hogy „a vallási szervezetekből hiányzik a demokrácia, ezért az nem is tekinthető keresztény hagyománynak”. Másképp közelít a kérdéshez Wildmann János katolikus teológus, az Egyházfórum főszerkesztője, aki - miközben vitathatatlannak mondja a kereszténység Európára tett hatását - azt állítja: „Ma sokan úgy vélik, hogy a keresztény egyházak nemcsak világosságot hoztak a történelembe, hanem időnként sötétséget is”. Ő egyébként azt sem találná szerencsésnek, ha Istent - mint mondja - egyfajta cégérnek használnák az alkotmányban. Szerinte az unió „társadalmi, politikai entitás, így az Istenre való alaptalan hivatkozás félrevezető lehet, ráadásul bűnként is felfogható. Annyiban legalábbis, hogy ellentmond a Tízparancsolat Isten nevének felesleges emlegetését tiltó passzusának.” IZSÁK NORBERT
__label__társadalom 0.019134 __label__kultúra 1e-05 __label__pénzügy 1e-05 __label__gazdaság 1e-05 __label__külpolitika 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__budapest 1.00001 __label__geography__magyarország 1.00001 __label__organization__fővárosi@@szociális@@központ@@és@@intézményei 0.000656203 __label__geography__európai@@unió 1e-05 __label__politika 1e-05 __label__geography__usa 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 $$$ __label__bűnözés geography__budapest geography__magyarország genre__keretes genre__térkép year__2005 $$$ A bűnelkövetők száma kerületi illetőségük szerint Budapesten (100 ezer lakosra számítva) $$$ A bűnelkövetők száma kerületi illetőségük szerint Budapesten (100 ezer lakosra számítva) 5401111.pdf