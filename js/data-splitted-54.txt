__label__társadalom 0.985506 __label__kisebbségek 0.294225 __label__homoszexualitás 0.256842 __label__vallás 0.119213 __label__elnökválasztás 0.061886 __label__filozófia 0.0396488 __label__pszichológia 0.0362301 __label__etika 0.0244331 __label__kereszténység 0.0197291 __label__zavargások 0.0159164 $$$ __label__társadalom 0.991948 __label__geography__usa 0.867046 __label__kisebbségek 0.51563 __label__vallás 0.370235 __label__homoszexualitás 0.201823 __label__etika 0.144159 __label__abortusz 0.0600966 __label__választási@@kampány 0.0293222 __label__zavargások 0.0293222 __label__filozófia 0.0267693 $$$ __label__elnökválasztás __label__kereszténység __label__vallás geography__usa genre__cikk genre__keretes year__2004 $$$ Hogyan szavazna Jézus? $$$ Hogyan szavazna Jézus? A hit nem ad felmentést a gondolkodás alól - mondták egybehangzóan teológusok, lelkészek, keresztény politikusok egy, a fenti címmel a minap Washingtonban rendezett konferencián. „Olyasmi nem létezik, hogy bedobunk egy érmét, és a Biblia megmondja, kire kell szavazni” - ábrándította ki Richard Cizik, az Evangélikusok Nemzeti Szövetségének alelnöke honfitársait. Jézus radikálisan szegénypárti volt, a társadalmi egyenlőséget hirdette, és támadta az elnyomó hatalmat - fejtegette Patricia Ireland, a befolyásos Nemzeti Szervezet a Nőkért korábbi elnöke, kimondatlanul is a demokrata gondolatvilággal vonva párhuzamot. Még konkrétabb - és demokratább - volt Harry Jackson püspök, aki szerint Jézus arra szavazna, akinek fontos a folyamatosan „osztály alatti” szinten élő kisebbségek ügye; aki tenni akar valamit azért, hogy az oktatási rendszerből ne hulljanak ki tömegesen a feketék; aki odafigyel arra, hogy az afroamerikaiak minden betegségbe előbb halnak bele, mint a fehérek, mert biztosítás hiányában millióikat egyáltalán nem gyógyítják; aki meg akarja reformálni a százezrek életét reménytelenül kisiklató börtönrendszert, és aki megállítaná a szudáni genocídiumot. Jézus csak olyan jelöltet támogatna, aki ellenzi az abortuszt, és támogatja annak alkotmányba foglalását, hogy házasságot csak férfi és nő köthet egymással - szólt ugyanakkor a kimondatlanul is republikánus teológusok érvelése. Miközben Jézus szavazási szándékáról nincs biztos információ, arról van, hogyan szavaznak azok az amerikai polgárok, akik Jézus szellemében igyekeznek leadni voksaikat. Ez leginkább attól függ, milyen színű az illető hívő bőre. Ha fehér, akkor minél keresztényebb valaki, annál nagyobb valószínűséggel a republikánusokra szavaz - derül ki a közvélemény-kutatásokból és korábbi szavazások elemzéséből, ha fekete, akkor többnyire úgy véli, Jézus ma demokrata lenne, ezért neki is ott a helye. „A fekete keresztények a szegénység felszámolását tekintik a hitből eredő legfontosabb morális kötelességnek, ezért szavaznak a demokratákra” - fejtegette Cizik. „A hívő fehér keresztények többsége számára viszont az élet védelme az első számú erkölcsi parancs, ezért az abortuszt ellenző republikánusokra voksolnak” - tette hozzá. Megoszlott ugyanakkor az alapos teológiai tudással rendelkező résztvevők véleménye a homoszexuálisokkal kapcsolatos jézusi hozzáállásról. Cizik az amerikai alkotmányt a Biblia szellemében módosítani szándékozó - mások szerint burkoltan, de egyértelműen buzizó - Busht tekinti a jézusi akarat kifejezőjének. Ireland szerint viszont a melegek jogairól nem szól a szentírás, amely ugyan több helyen bűnnek minősíti a homoszexualitást, de ugyanúgy sok más olyan dolgot is leszögez, amit ma már a legbigottabb keresztények sem tekintenek mérvadónak. A vitát szervező Bruce Clark tiszteletes befejezésül igyekezett összebékíteni a nyilvánvalóan széttartó keresztény politikai nézeteket: „mi csak azt kérdeztük, hogyan szavazna Jézus - és nem azt, hogy kire”.
__label__atomfegyver 0.808077 __label__hadiipar 0.287778 __label__fegyverkezés 0.182436 __label__haditechnika 0.063725 __label__titkosszolgálat 0.061886 __label__atomenergia 0.033096 __label__vegyi@@fegyver 0.0132328 __label__kémia 0.0128312 __label__ipari@@kémkedés 0.0109969 __label__fegyvercsempészés 0.00858749 $$$ __label__atomfegyver 0.974831 __label__geography__india 0.685959 __label__geography__pakisztán 0.644235 __label__fegyverkezés 0.392347 __label__hadiipar 0.355785 __label__atomenergia 0.0953595 __label__elektronikai@@ipar 0.0518555 __label__geography__észak-korea 0.0488678 __label__vegyi@@fegyver 0.0293222 __label__villamosenergia-ipar 0.028446 $$$ __label__atomfegyver __label__fegyverkezés __label__biztonságpolitika geography__india geography__pakisztán genre__cikk author__illényi@@balázs year__1998 $$$ Pakisztán és India bombaépítői, Vaj helyett atom $$$ Pakisztán és India bombaépítői Vaj helyett atom Mindketten Kanada és az USA támogatásával kezdték, ám egyikük a Szovjetunió, illetve Oroszország, másikuk pedig Kína segítségével fejezte be – foglalható össze röviden India és Pakisztán atombombaprogramjának története. A látszólag hasonló út hátterében azonban nemcsak politikai vargabetűk, hanem sokszor máig csak sejtett ismeretlopások, tiltott és tilos üzletek is állnak. A pakisztáni atombomba későbbi „atyja”, Abdul Kadir Khán már több mint tíz éve Európában tanult és dolgozott, amikor 1965-ben országa miniszterelnöke, az utóbb egész más ügyben kivégzett Zulfikar Ali Bhutto állítólag ezekkel a szavakkal fordult hazája tudósaihoz: „Ha India megcsinálja a bombáját, akkor, még ha éhezni kell is miatta, nekünk is meg kell csinálni a sajátunkat.” Bhutto kijelentése több lehetett szónoki fordulatnál: 1972-ben, amikor Pakisztán éppen elvesztette a szomszédos Indiával immár menetrendszerűen vívott háborúinak egyikét, üzembe helyezték az első, kanadai segítséggel épített pakisztáni atomreaktort. Tán nem véletlen, hogy ugyanezen évben döntöttek úgy az ország vezetői, beindítják atomfegyver-fejlesztési programjukat is. Azt sem kell puszta véletlennek tekinteni, hogy fent nevezett Abdul Kadir Khán ugyanez évben lett egy európai urándúsító vállalat, a német–brit–holland Urenco alkalmazottja (HVG, 1998. június 6.). Mindenesetre az eredetileg Németországban kohómérnöknek tanult Khán négy évvel később – Bhutto hívására – tért haza Hollandiából, állítólag kincset érő dokumentumokkal. Cégénél ugyanis nem sokkal azelőtt kerültek kezébe a legmodernebb, német fejlesztésű, az atombombához szükséges szupertiszta anyagok szétválasztásakor nélkülözhetetlen ultracentrifugák (lásd keretes írásunkat) dokumentációi. Megfigyelők legalábbis ennek tulajdonítják, hogy az iszlámábádi vezetés a hetvenes évek második felétől éppen egy ilyen centrifugákat feltételező urándúsító kapacitását kezdte kiépíteni. A kísérletek azonban nem maradtak titokban, a Pakisztánt az atomtechnológia megszerzésében korábban támogató Kanada például épp ezekre hivatkozva szállt ki az ottani atomüzletből. A gyanú azért ébredhetett viszonylag gyorsan, mivel a meglehetősen fejletlen iparú Pakisztánnak jobbára külföldről kellett összeszedni szinte valamennyi berendezést, alkatrészt, ami az olyannyira vágyott „bomba” előállításához szükségeltetett. „Ez bármilyen bonyolult volt is, mégsem volt lehetetlen. Még akkor sem, ha nemcsak az atomfegyverek összeállítása nehéz, hanem az erre irányuló erőfeszítések kimutatása is, mivel a »gyűjtés« sokszor teljesen ártalmatlannak látszó vagy úgynevezett kettős felhasználású termékek összevásárlását jelenti, ráadásul közvetítő cégeken keresztül” – ismerteti kérdésünkre a kiskapuk keresésének alapelvét Rózsa Erzsébet, a Magyar Külügyi Intézet szakértője. A cél érdekében foganatosított pakisztáni bevásárlások közül elsők között az 1977-ben az urándúsításkor is használatos, a németországi Leybold Heraeus céggel folytatott vákuumszivattyú-üzletre derült fény. Aztán kitudódott, hogy Angliából is történt „kiszivárgás”: onnan az ultracentrifugák sebességszabályozására szolgáló speciális berendezéseket indítottak útnak, s a végső úticél megint csak Pakisztán volt. Az elmúlt évek vizsgálatai aztán feltárták: mindez semmi, mert a pakisztáni atomfegyverprogram felelősei a nagy beszerzések első időszakában legalább 120 – a nukleáris csúcstechnológiában valamiképpen használható berendezéseket gyártó – nyugat-európai céggel álltak üzleti kapcsolatban. Mi több, az amerikai Christian Science Monitor napilap azt is tudni véli, hogy Iszlámábád már exportőrként is jelentkezett. Ha a lap értesülései pontosak, egy, a török kormánnyal született titkos megegyezés értelmében néhány, a textilgyártásban is használt elektromos átalakítóért cserébe Pakisztán atomfegyverre vonatkozó ismereteket adott át a törököknek. Külpolitikai elemzők szerint a szovjet csapatok 1979-es afganisztáni bevonulása újabb dimenziókat nyitott e téren az iszlámábádi vezetés számára. Az ország szerepe ekkoriban jelentősen felértékelődött a washingtoni politikusok szemében, ami elég volt ahhoz, hogy a korábban szigorúbb amerikai embargón enyhítve, az atombomba-fejlesztéshez is használható modern technológia – például különféle számítástechnikai rendszerek – érkezzen Pakisztánba. Ami pedig nem ment az exportengedélyek kijátszásával „hivatalosan”, netán a diplomácia eszközével, azt megpróbálták csempészni. 1981-ben például egy nyugalmazott pakisztáni katonatisztet lepleztek le Amerikában, aki egy gyanús szállítmányozási ügylet szerint 2 tonna, az atomreaktorok fűtőelemeinek burkolására használatos cirkóniumot próbált kijuttatni az országból. Három évvel később pedig ugyancsak az USA-ban kapcsolták le Nazir Vaid pakisztáni állampolgárt, amikor éppen félszáz kritront – a hasadóanyagnak a láncreakció kiváltásához szükséges összelövésekor használt precíziós kapcsolót – próbált „zsebexportálni”. Az atombomba készítéséhez szükséges bonyolult fejlesztések természetesen nem mehettek végbe külföldi partnerek támogatása nélkül Indiában sem, pedig az Pakisztánnál jobban támaszkodott „önerőre”. A bombaépítés másik koncepcióját – tehát nem az urándúsításból, hanem főként a reaktorok használt fűtőelemeiből származó plutóniumból való „barkácsolást” – választó India így 1974-es, „békés célúnak” minősített, ám 1997-ben fegyverfejlesztési szempontúnak elismert robbantásához előbb a Pakisztánnak is segítő Kanadából és az Egyesült Államokból kapott hathatós segítséget. Az indiai atomfizikusokat például már 1959-től – az ország első reaktorának beindítása előtt – az USA-ban képezték. Ahol azt is megtanulhatták, hogyan kell kinyerni a plutóniumot a kiégett fűtőelemekből. Az e téren tanúsított előmenetelt minősítette, hogy az indiai Trombayben 1964-ben már működött az első plutóniumkinyerő üzem; így történhetett, hogy a Raj Ramanna, az akkori első számú indiai atomfizikus irányításával készített 1974-es robbanószerkezetükben a plutónium 239-es izotópja „hasadt”. Ehhez persze az is kellett, hogy 1969-ben Franciaország is építsen Indiában egy olyan, úgynevezett szaporítóreaktort, amely képes megfelelő „nyersanyagot” produkálni. Az 1974-es robbantást követően azonban – melynek bonyolult elektronikai hátterét az indiaiak állítólag, ha nagy nehézségek közepette is, de saját maguk fejlesztették ki – már hiába bizonygatták a kísérlet békés szándékait, legnagyobb nyugati szállítóik elfordultak tőlük. Nem sokáig maradtak azonban egyedül a gondjaikkal: 1976-ban az Indiában Kína elleni szövetségesét felfedezni vélő Szovjetunió lépett a nyugatiak helyébe, és kezdett egyebek között nehézvizet szállítani Újdelhinek. Pakisztánban is hasonlóan történt a partnercsere. Azzal a különbséggel, hogy évekkel a hivatalos nyugati támogatás megszűnte után – titkosszolgálati jelentések szerint 1983-ban – az oroszokkal és persze Indiával rivalizáló Kína sietett az iszlámábádi vezetés segítségére. Állítólag ebből a forrásból érkeztek az 1966-ban felrobbantott negyedik kínai kísérleti bomba tervei, egy-két bombára való uránium kíséretében. Ez már csak azért is meglephette a térség katonai egyensúlyára kényesen ügyelő amerikai vezetőket, mivel 1975-ben, amikor hirtelen mindkét ázsiai országgal szemben komoly szankciókat vezettek be, még elképzelni sem tudták, hogy ki támogathatná Pakisztánt. „Kína talán a legvalószínűbb jelentkező, ám ők épp az utóbbi időben váltak igen érzékennyé az atomfegyverek terjedésének problémájára, és valószínűleg a Szovjetuniót sem akarják provokálni ezzel” – vélekedett egy korabeli titkos amerikai külügyminisztériumi jelentés, melyet csak néhány hete hoztak nyilvánosságra. Miként arra sem gondoltak, hogy Pakisztán pár év alatt olyan fejlett urándúsító-kapacitást képes kiépíteni, amelynek révén – mint azt szakértők ma már feltételezik – még az atomhatalmi státussal rendelkező Pekinggel is üzletet tud kötni. Merthogy az 1986-ban a két ország között végül nyilvánosan is megkötött, deklaráltan „békés célú” atomprogram hátterében állítólag a még Khán által „honosított” német centrifugatechnológia átadása állt. Ellentételként pedig a fegyverkészítés még hátralévő lépéseinek kínai egyengetése szerepelt. Tény, hogy mind India, mind északnyugati szomszédja az elmúlt majd két évtizedben több reaktort is vásárolt partnereitől, és minden bizonnyal egyéb, a fegyvergyártásban is hasznosítható segítség sem maradt el. Indiában tavaly év elején jelentették be, hogy sikerült olyan szuperkomputer-technikai hátteret kifejleszteni, amellyel a későbbiekben a többi atomhatalomhoz hasonlóan akár szimulálni is tudják a nukleáris robbanásokat. Pakisztán esetében viszont Kína nemcsak az Iszlámábád közelében lévő kahutai, a fegyvergyártás központjának számító titkos erőművet segített üzembe helyezni, hanem pakisztáni atomtudósokat látott vendégül egy 1989-es Lop Nor-i kísérleti robbantásánál. Sőt, titkosszolgálati jelentések szerint kis híján abba is belement, hogy a feltehetően 1988 óta atomfegyvert birtokló Iszlámábád Kínában tesztelhesse szerkezetét. Hogy végül miért maradt el az a próba, ma sem tudni, az azonban bizonyos, hogy a segítő szándék ennek ellenére töretlen: a The New York Times 1996-ban megbízható forrásokra hivatkozva jelentette, hogy Peking az előző évben, ugyancsak az urándúsító ultracentrifugák nélkülözhetetlen alkatrészének számító, ötezer darab, speciális szamárium-kobalt ötvözetből készült gyűrűsmágnest adott el Pakisztánnak. Tavalyelőtt pedig különleges – békés célokra is felhasználható –, plutónium és urán olvasztására szolgáló ipari kemencékkel látta el partnerét. A komoly atomhatalmi támogatással készülődő két ázsiai ország azonban – mint az 1989 táján sorozatos botrányok révén kiderült – nem nélkülözte a magas technológiai fejlettségű és talán az atomsorompó-szerződés által kevésbé figyelt német ipar támogatását sem. Ezen kétes üzletek egyikére akkor derült fény, amikor a nukleáris berendezéseket gyártó Neue Technologien GmbH (NTG) tulajdonosa 1988-ban elbocsátotta a hűtlen kezeléssel vádolt Rudolf Ortmayer kereskedelmi igazgatót. Az ügy tán ki sem robbant volna, mivel a cég – hogy ne derüljön fény ázsiai üzelmeire – nem tett feljelentést. Megtette viszont ezt a vállalat felháborodott üzemorvosa, s az ezt követő vizsgálatban kiderült, hogy az NTG 1983 és 1987 között – különböző német és svájci, úgynevezett postaládacégeken keresztül – 20 millió márka értékben szállított Pakisztánnak elsősorban a hidrogénbomba-készítéshez szükséges, tríciumgyártásra alkalmas berendezéseket. Az üzleteken – melyekben a berendezéseken kívül különböző atomenergiai know-how is gazdát cserélt – maga is jócskán kasszírozó Ortmayer egy bizonyos Zulfikar Ahmed Buttal állt kapcsolatban, akiről a hamburgi Der Spiegel úgy tudja, hogy abban az időben a pakisztáni atomtudósok fő „anyagbeszerzője” volt. Ortmayer végül öt évet kapott, s az egyre dagadó botrányban több más cégről is kiderült, hogy a pakisztáni atompróbálkozások beszállítója volt. Nem Iszlámábád volt azonban e téren a német ipari kapacitás egyetlen kedvezményezettje. Hiszen mint kitudódott, Indiát is ellátták az ott hiányzó alapanyagokkal. A nyomozás szerint egy svájci postaládacégen keresztül Újdelhi rendszeres nehézvízszállítmányokat kapott egy Alfred Hempel nevű, düsseldorfi illetőségű, atombizniszben utazó üzletembertől, a Degussa nevű fegyvergyártó cég pedig – amelynek leányvállalata a már említett Leybold Heraeus, korábban Pakisztánnal is kapcsolatban álló firma – egyebek között 95 kilogramm, a bombákban a láncreakció beindításához használt berilliumot exportált Indiába. A kép e tekintetben még messze nem állt össze. Nem így Pakisztán és India atombombái, amelyek készen várják, hogy hadrendbe állítsák, azaz többé-kevésbé biztosan és pontosan célba juttató eszközökre szereljék őket. Még akkor is, ha az ehhez szükséges rakétatechnikát szakértők szerint talán még bonyolultabb létrehozni, mint magát a bombát. ILLÉNYI BALÁZS
__label__szerencsejáték 0.129413 __label__e-kereskedelem 0.0154346 __label__internet 0.00885735 __label__pénz-@@és@@tőkepiac 0.00807199 __label__bűnözés 0.00461957 __label__szexipar 0.00248262 __label__adó 0.00248262 __label__sportfogadás 0.00206074 __label__értékpapírpiac 0.00182021 __label__kiskereskedelem 0.00171072 $$$ __label__geography__ausztria 0.991948 __label__szerencsejáték 0.863402 __label__internet 0.109716 __label__e-kereskedelem 0.0244331 __label__kaszinó 0.0179962 __label__kereskedelem 0.0116973 __label__pénz-@@és@@tőkepiac 0.00782589 __label__bűnözés 0.00735583 __label__társasági@@élet 0.00670285 __label__kiskereskedelem 0.0043415 $$$ __label__e-kereskedelem __label__sportfogadás __label__szerencsejáték geography__ausztria organization__bwin genre__cikk year__2006 $$$ HARC AZ INTERNETES SZERENCSEJÁTÉK-PIACÉRT, Baljós széria $$$ HARC AZ INTERNETES SZERENCSEJÁTÉK-PIACÉRT Baljós széria Kiéleződött a küzdelem az internetes szerencsejáték-piacon a feltörekvő, alig adózó magánvállalkozások és az államnak szépen tejelő hagyományos monopóliumok között. ,,Életem legborzalmasabb élménye volt. Betonpriccsen kellett feküdnöm étlen-szomjan egy koszos, bűzös, sötét lyukban” - panaszkodott négynapos franciaországi fogságára az osztrák bwin (korábbi nevén betandwin) internetes szerencsejáték-vállalkozás vezetője, Norbert Teufelberger múlt heti bécsi sajtóértekezletén. A jobb élethez szokott, egykori junior világbajnoki harmadik helyezett teniszezőt üzlettársával, Manfred Bodnerrel együtt akkor vették őrizetbe a francia rendőrök, amikor a napfényes Riviérán bejelentették a sajtónak: vállalkozásukat immár Monacóra is kiterjesztették. A két osztrák menedzser szabadon engedéséért a bécsi kormány is megmozdult, főként a külügyi és a pénzügyi tárca vezetői harcoltak értük. Ebben nyilván szerepe volt annak is, hogy a bécsi tőzsdéről átmenetileg kiiktatott, ott 2000 óta jegyzett cég felügyelőbizottságát az egykori osztrák alkancellár-pénzügyminiszter, a máig befolyásos Hannes Androsch vezeti. Nem csupán a bwinben 10 százalékos tulajdoni hányaddal rendelkező milliárdos mozgósította kapcsolatait, az internetes kaszinóvilág újrafelosztásáért harcoló konkurens cégek is szokatlan együttérzést mutattak. Pedig a gyorsan fejlődő, óriási haszonnal kecsegtető üzletágban igen éles a küzdelem (HVG, 2006. július 29.). Kettős háború dúl: az online magán-fogadóirodák a monopolhelyzetüket védő állami vállalatokkal küzdenek, a szabadságot hirdető EU pedig a tiltást pártoló tagországokkal. Szakértők egyöntetűen elismerik, hogy a szerencsejáték elektronikus üzletága szigorú ellenőrzésre szorul, mivel illegális pénzeket, bűnözésből származó bevételeket moshatnak át rajta. A kontroll azonban állami kézben sem hatásosabb - állítják a magáncégek, amelyek szerint egyszerű piacvédelemről, illetve az adóbevételek elvesztése feletti aggodalomról van szó. A játékszenvedély állami monopóliumot élvező vámszedői ugyanis Európában átlagosan bevételük 15-16 százalékát fizetik be az államkasszába. A kalózkodónak minősített elektronikus vetélytársak viszont adóparadicsomokban jegyeztetik be magukat, ahol legfeljebb 1 százaléktól kell megválniuk. A sportfogadással és szerencsejátékkal nagyra nőtt, évi 1 milliárd euró forgalmú bwin Gibraltáron van bejegyezve, és ha teheti, Teufelberger és Bodner az adóéghajlat szempontjából is kedvező félszigeten lakik. Az EU belpiaci biztosa, Charlie McCreevy szerint a szerencsejáték a szolgáltatások kategóriájába sorolandó, és a tagállamokon belül a szabad áramlás elve érvényes rá. Azaz ha egy tagországban engedélyezett, akkor a többiben is szabadon űzhető. Márpedig Nagy-Britanniában és Máltán nem tiltják, a legtöbb tagországban viszont - így az egyik legkeményebb Franciaország mellett Magyarországon is - egyelőre törvényellenes tevékenységnek minősül. Igaz, ettől még egy sor nem az adott országban bejegyzett, így külföldinek minősülő cég - a bwin mellett például a Sportingbet - kínálja ilyetén szolgáltatását Magyarországon is. McCreevy ugyan támadást indított a monopólium felszámolásáért, ám a renitenskedő tagállamok vonakodnak szót fogadni, ezért a bizottság jelenleg hét tagország ellen vizsgálódik. Az idén májusban még 104 eurót érő bwin-részvények - ez az induló árfolyam nyolcszorosa volt - szeptember elején 20 euró alá zuhantak, miután a legélénkebb fogadási piacon, Németországban három tartományból kitiltották a céget. A német tiltást aztán a franciaországi követte. Amerikában sem könnyű a helyzet, a bwin tavaly drágán megvett cégének, a svéd Ongame-nek - amely elsősorban az USA-ban terjeszti a pókerőrületet - a fogadások lebonyolítására kialakított technológiája nem bizonyult elég megbízhatónak. Ráadásul az amerikai hatóságok megtiltották a nagy bankoknak, hogy online spekulációkhoz pénzátutalási megbízást teljesítsenek. A szenátus októberben dönt a műfaj betiltását szorgalmazó törvénytervezetről, amely már több ízben elvérzett. Ennek ellenére az USA-ban - mely a legnagyobb bevételt hozó piac a cégeknek - keményen fellépnek a tiltott online szerencsejáték ellen. David Carrutherst, a londoni BetOnSports online sportfogadási vállalkozás vezetőjét júliusban Dallasban, Peter Dickst, a szintén londoni Sportingbet elnökét pedig szeptember elején New Yorkban tartóztatták le. FÖLDVÁRI ZSUZSA / BÉCS
__label__külpolitika 1.00001 __label__határon@@túli@@magyarok 0.998685 __label__pártpolitika 0.967909 __label__belpolitika 0.953976 __label__politika 0.843905 __label__állampolgárság 0.148057 __label__országgyűlési@@választás 0.028446 __label__államszervezet 0.0174525 __label__alapszerződés 0.00649827 __label__autonómia 0.00649827 $$$ __label__külpolitika 1.00001 __label__geography__magyarország 1.00001 __label__belpolitika 0.996065 __label__határon@@túli@@magyarok 0.960371 __label__politika 0.917313 __label__pártpolitika 0.392347 __label__országgyűlési@@választás 0.256842 __label__person__orbán@@viktor 0.168867 __label__geography__tusnádfürdő 0.0675567 __label__állampolgárság 0.028446 $$$ __label__határon@@túli@@magyarok __label__külpolitika __label__politika geography__európai@@unió geography__magyarország geography__románia geography__tusnádfürdő person__orbán@@viktor genre__hír genre__keretes year__2013 $$$ Tusványosi mondatok $$$ Tusványosi mondatok „Az uniós intézmények alkalmatlanok arra, hogy az Európa előtt álló kihívásokra válaszokat fogalmazzanak meg. Ilyen válaszok kizárólag nemzetállami alapon születhetnek meg” – fogalmazta meg múlt heti tusnádfürdői beszédében politikai alapvetését Orbán Viktor. A 2008-as IMF-hitel nyári visszafizetését is bejelentő miniszterelnök hozzátette: az a kérdés, az ország hogyan tud olyan politikát folytatni, hogy megőrizze gazdasági és politikai szuverenitását. Szerinte a magyar nemzet erős csak világnemzetként lehet, s mivel a világban élő magyarok között állampolgársági kötelékkel új közjogi kapcsolatot hoztak létre, „most már az ő érdekük is, hogy ez a nemzeti politika a 2014-es választások után is folytatódjon”. Németh Zsolt, a Külügyminisztérium államtitkára, a honosítás valódi célját megnevezve kijelentette, hogy „az állampolgárság igazi premierje a választásokon való részvétel lesz”. A miniszterelnök szerint az erős nemzethez szükséges a nemzeti tőke megerősítése is, e tőkések csoportjába sorolta a Simicska Lajos érdekeltségébe tartozó Közgépet, amellyel kapcsolatban szerinte az ország érdeke szempontjából mindegy, melyik párthoz áll közel. Orbán találkozott az RMDSZ elnökével, Kelemen Hunorral és Berényi Józseffel, a szlovákiai Magyar Közösség Pártja elnökével is. A szlovákiai magyar állampolgárokkal kapcsolatban kijelentette, hogy „csak a következő magyar választások után tudjuk a kettős állampolgárság kérdését felvetni”.
__label__tőzsdeindex 0.00248262 __label__gdp 0.00125484 __label__fizetési@@mérleg 0.000765406 __label__költségvetési@@hiány 0.000742181 __label__infláció 0.000580316 __label__társadalom 1e-05 __label__történelem 1e-05 __label__pénzügy 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__gdp 0.00913564 __label__infláció 0.00610756 __label__geography__európai@@unió 1e-05 __label__politika 1e-05 __label__geography__usa 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 $$$ __label__fizetési@@mérleg geography__magyarország genre__grafikon year__1994 $$$ Főbb gazdasági mutatók 1990-1993-ban $$$ Főbb gazdasági mutatók 1990-1993-ban (a KSH számításai szerint) v94543.pdf Fizetési mérleg
__label__gazdaság 0.998083 __label__közgazdaságtudomány 0.705795 __label__gazdasági@@előrejelzés 0.0311538 __label__gazdaságtörténet 0.0128312 __label__társadalom 0.0116973 __label__infláció 0.00832578 __label__ár 0.00592107 __label__pénzügy 0.00574025 __label__információszolgáltatás 0.00256091 __label__üzleti@@etika 0.00133502 $$$ __label__gazdaság 0.998022 __label__közgazdaságtudomány 0.939923 __label__geography__usa 0.334599 __label__társadalom 0.152042 __label__gazdaságtörténet 0.0275953 __label__pénzügy 0.0106625 __label__organization__világgazdasági@@fórum 0.0042088 __label__tőzsde 0.0042088 __label__életszínvonal 0.00338661 __label__person__karl 0.00176461 $$$ __label__közgazdaságtudomány __label__kultúra __label__tudomány genre__táblázat year__2008 $$$ A fontosabb feltételezett gazdasági ciklusok $$$ A fontosabb feltételezett gazdasági ciklusok Táblázat: A ciklus neve / megállapításának éve / jellemző hossza Felfedezője; a törvényszerűség alapja Kitchin* / 1923 / 40 hónap Joseph Kitchin, a Harvard Egyetem professzora; amerikai és angol vállalati készletek ciklikus alakulása a megelőző három évtizedben Juglar* / 1860 / 8–11 év Clement Juglar francia közgazdász; a termelékenység, a kereslet és az árak ciklikus változása Kuznets / 1930 / 16,5–18 év Simon Smith Kuznets oroszországi születésű amerikai közgazdász (Nobel-díj, 1971); az ingatlanpiacon tapasztalható „hosszú hullámok” Kondratyev* / 1920-as évek közepe / 50–54 év Nyikolaj Kondratyev orosz közgazdász; az Egyesült Államok, Anglia, Németország és Franciaország statisztikái alapján az árak, a jövedelmek, a külkereskedelmi forgalom, a kamatlábak, továbbá a szén-, nyersvas- és ólomtermelésre, valamint azok fogyasztására vonatkozó hosszú távú idősorok *Joseph Schumpeter elméletébe is beillesztett (al)ciklusok. Forrás: HVG-gyűjtés
__label__társadalmi@@szervezet 0.970698 __label__ifjúsági@@szervezet 0.934405 __label__állami@@ingatlan 0.77731 __label__alapítvány 0.399822 __label__ingatlan 0.377551 __label__non-profit@@szervezet 0.250923 __label__állami@@támogatás 0.182436 __label__pártfinanszírozás 0.109716 __label__gazdasági@@bűnözés 0.0656148 __label__egyesülési@@jog 0.0600966 $$$ __label__geography__magyarország 1.00001 __label__ifjúsági@@szervezet 0.949679 __label__társadalmi@@szervezet 0.943358 __label__organization__magyar@@úttörők@@szövetsége 0.901931 __label__állami@@ingatlan 0.863402 __label__ingatlan 0.826722 __label__társadalom 0.531219 __label__alapítvány 0.287778 __label__üdülés 0.115971 __label__non-profit@@szervezet 0.0780882 $$$ __label__állami@@ingatlan __label__ifjúsági@@szervezet __label__ingatlan __label__üdülés geography__budapest geography__magyarország organization__magyar@@úttörők@@szövetsége genre__cikk author__dobszay@@jános year__2011 $$$ Csillebérc-per, Tehetetlen múlt $$$ Csillebérc-per Tehetetlen múlt Már hajlandók lennének átadni csillebérci táborukat az államnak az úttörők, de ellentételezést várnak. Több mint két évtized és bonyolult bírósági procedúra kellett ahhoz, hogy kiderüljön, a baloldali ifjúsági mozgalom legendás fellegvára, a csillebérci úttörőtábor jogszerűtlenül került a Magyar Úttörőszövetség (MÚSZ) birtokába. Ám hogy az állam mikor és milyen feltételekkel veheti újra birtokba a szóban forgó 46,5 hektáros területet, nagyban függ a Fővárosi Bíróságon minap újraindult per kimenetelétől. Az ifjabb generációk tagjai számára alighanem már a szereplők nevei is csak a történelem részei. Az úttörők úgy jutottak a csillebérci táborhoz, hogy a területet ajándékba kapták az 1989-ben „jobb létre szenderült” Kommunista Ifjúsági Szövetségtől (KISZ). Az ajándékozási szerződést több furcsaság övezte: 1989. június 22-én jelent meg ugyanis a Magyar Közlönyben az a törvény, amely – a közvagyon elkótyavetyélését megakadályozandó – jogi értelemben lakatot tett az előző rendszerhez kötődő szervezetek ingatlanaira, megtiltva tulajdonjoguk elidegenítését. Három nap volt hátra a törvény hatálybalépéséig, amikor június 27-én a KISZ és az Úttörőszövetség képviselői megkötötték az ajándékozási szerződést, amelyet a két fél sürgősségi eljárás iránti kérelme nyomán a Fővárosi Kerületek Földhivatala – szokatlan gyorsasággal – még a tilalom életbelépése előtt be is jegyzett. Az ajándékozási szerződésben egyébként két ingatlanról volt szó: az egyik a 46,5 hektáros úttörőtábor, a másik a 8 hektáron elhelyezkedő egykori KISZ-óvoda. Utóbbit már 1990-ben pénzzé tették az úttörők, és hasonló sorsra jutott 1999-ben a csillebérci úttörőtáborral osztatlan közös tulajdonon álló vadászház is, amelynek értékesítése miatt – hűtlen kezelés címén – Rácz Péter MÚSZ-elnök 2007-ben másfél évi felfüggesztett börtönt kapott. (A szakértők által 90 millió forintra becsült épületet ugyanis – a hozzá tartozó garázzsal és 1700 négyzetméteres zöld területtel együtt – 14,2 millióért adták el egy olyan kft-nek, amely nem sokkal később Rácz unokatestvérének az érdekeltségébe került, majd az épületet visszabérelték.) A csillebérci tábor államosítása érdekében az első Orbán-kormány idején nyújtott be keresetet a Fővárosi Bírósághoz az Ifjúsági és Sportminisztérium, illetve a Kincstári Vagyoni Igazgatóság. Többfordulós tárgyalás következett, amelynek során tisztázódott, hogy mivel 1989. június 23-án a KISZ jogutód nélkül megszűnt – bírósági végzéssel törölték a társadalmi szervezetek nyilvántartásából, a helyébe lépő Magyar Demokratikus Ifjúsági Szövetséget (Demisz) viszont új szervezetként jegyezték be –, így a tábor tulajdonjogáról sem rendelkezhetett volna. Bár annak idején „bölcs előrelátásból” két azonos tartalmú szerződés is született az ajándékozásról (az egyikben a KISZ, a másikban a Demisz szerepelt ajándékozóként), a Fővárosi Ítélőtábla 2004-es jogértelmezéséből következően a Csillebérccel kapcsolatos szerződés jogi értelemben semmis. Ám hogy ennek milyen következményei vannak, kit mekkora hányad illet meg a területből – amelynek eladásáról az Úttörőszövetség 2000-ben opciós szerződést kötött egy amerikai–liechtensteini bejegyzésű kft-vel (HVG, 2000. január 22.) –, a hétévi szünet után a napokban újraindult per hivatott dönteni. Az ajándékozási szerződés érvénytelenségét sokáig vitató úttörők már beletörődni látszanak, hogy a terület tulajdonosa a magyar állam legyen. Inkább csak azért harcolnak, hogy „lelépési pénzt” kaphassanak: az évek folyamán az ingatlan állagmegóvására és értéknövelő beruházásokra költött pénzeiket szeretnék viszontlátni. Amiben csak az a csavar, hogy a szövetség az utóbbi két évtizedben is jelentős részben állami támogatásból működött, s például a tábor működtetéséből származó bevételeiből finanszírozta a fejlesztéseket. Hogy összesen mennyi állami támogatást kaptak az úttörők a rendszerváltásig (ameddig a KISZ égisze alatt működtek), azt az előző rendszerhez kötődő társadalmi szervezetek vagyonelszámoltatását a kilencvenes évek elején átfogóan vizsgáló Állami Számvevőszék munkatársai sem tudták kideríteni. Annyi biztos, hogy az 1989. január 27-én önálló társadalmi szervezetté alakult MÚSZ anyagi kondíciói összehasonlíthatatlanul jobbak voltak, mint az ugyancsak az 1989. évi egyesülési jogról szóló törvény alapján vele egy időben létrehozott civil szervezetekéi vagy a négy évtized után újjáalakult cserkészeké. Bár a szövetség vezetői a kilencvenes években napvilágot látott nyilatkozataikban sokszor nyűgként említették a nagytábor fenntartását, amely a korszerűtlen működtetési feltételek miatt évente több tízmillió forint veszteséget termelt (a tábor épületeinek többségét tíz évre építették, fűtési rendszerét az olcsó orosz olajra alapozták), a kezdeti veszteségeket ledolgozták. Az ingatlan hasznosítására létrehozott – a MÚSZ egyszemélyes vállalkozásaként működő – Csillebérci Szabadidő- és Ifjúsági Központ Szolgáltató Kft. bevételei már a kilencvenes évek második felében évi 200 millió forintra rúgtak, és a cég idővel szolid nyereséget is termelt: 2009-ben például 3,4 millió forintos, tavaly pedig 29,7 milliós adózás utáni eredményt mutatott a mérleg. A táboroztatás bevételei mellett – a bérlők sokszor cserkészcsapatok, egyházközségek hittanos csoportjai voltak – az úttörők büdzséjét az is növelte, hogy a társadalmi szervezetek támogatására elkülönített parlamenti keretből rendre milliókat szakítottak. Az első Orbán-kormány időszakát leszámítva szinte mindig a tíz leginkább támogatott szervezet között szerepeltek (HVG, 2005. szeptember 3.). Az első Gyurcsány-kormány kezdetén a parlamenti keretből származó támogatásuk meghaladta a Magyar Cserkész Szövetségét – amellyel amúgy általában azonos szintű vagy kicsit kevesebb költségvetési menázsiban részesültek. A parlamenti pénzosztó mechanizmust öt évvel ezelőtt felváltó Nemzeti Civil Alap Program kurátorai sem feledkeztek meg az úttörőkről: 2006-ban például a szervezet megalakulásának 60. évfordulójának megünneplésébe pénzzel az alap is beszállt, s számos úttörőprogram is kapott a civil keretből. Az utóbbi évek közhasznúsági jelentéseiből (amelyek utolsó hozzáférhető adatai a 2008-as évről tájékoztatnak) az is kiderül, hogy az úttörők milliós támogatásokat nyertek el a szociális és az oktatásügyi, illetve a honvédelmi tárcától is. Ebben a szövetség vezetői szerint nincs is semmi kivetnivaló, hiszen évente több száz rendezvényt tartanak, s – ahogy a közhasznúsági jelentésekben állítják – húszezer csatlakozóval ma is övék a „legnépesebb gyermekszervezet”. DOBSZAY JÁNOS
__label__atomenergia 0.672342 __label__környezetvédelem 0.52343 __label__energiaipar 0.115971 __label__radioaktív@@hulladék 0.0373369 __label__villamosenergia-ipar 0.0209742 __label__környezetszennyezés 0.00942259 __label__államtitok 0.00942259 __label__veszélyes@@hulladék 0.00885735 __label__radioaktív@@szennyeződés 0.00885735 __label__vízi@@energia 0.00735583 $$$ __label__geography__magyarország 0.971574 __label__atomenergia 0.637041 __label__környezetvédelem 0.0758682 __label__energiaipar 0.0566624 __label__villamosenergia-ipar 0.0222962 __label__radioaktív@@szennyeződés 0.0140736 __label__organization__paksi@@atomerőmű@@rt. 0.0132328 __label__radioaktív@@hulladék 0.0128312 __label__haditechnika 0.00832578 __label__organization__greenpeace 0.00807199 $$$ __label__atomenergia __label__villamosenergia-ipar geography__magyarország geography__paks organization__paksi@@atomerőmű@@rt. genre__vélemény author__szabó@@gábor year__1996 $$$ Punok Pakson $$$ Punok Pakson Karthágót pedig el kell pusztítani – ezzel az elmaradhatatlan fordulattal fejezte be szenátusi beszédeit Cato, bármi volt is azok tárgya. Nukleáris energiára pedig nincs szükség – mondja számos zöld szervezet, bármi kerüljön is szóba. Ám az eddigi eredményekből ítélve Catónak jobban sikerült átvinnie az „üzenetet”, mint modern utódainak. Atomerőművek ugyanis épülnek, s a civil szervezetek harcias ellenkezésének olykor az általuk várttal ellentétes az eredménye. A fentieket példázza a nemrég Paksra érkezett greifswaldi atomvonat „üggyé” való felpumpálása. Talán nem közismert, hogy a tisztességesen kiégetett fűtőelemben kevés hasadóképes plutóniumizotóp keletkezik, így atombomba gyártására gyakorlatilag alkalmatlan. Nem így az alig néhány hetet használt kazetták, amelyekből könnyebben lehetett volna kinyerni a fegyvergyártáshoz szükséges plutónium 239 izotópot. A rudakat azonban teljesen békés célra emelték ki a bezárásra ítélt erőműből – Paksnak ajándékozta őket a német kormány. Meg is kapta a magáét a paksi atomerőmű a Greenpeace-től meg a cseh, szlovák és hazai környezetvédelmi szervezetektől. Amelyek nem sok szót vesztegettek arra, ugyan mi a csodát lehet kezdeni a szinte új, ám a fentiek szerint nem teljesen veszélytelen fűtőelemekkel, hanem egy nyilvánosságra soha nem hozott, viszont időközben elavult, 1994-es nemzetközi atomenergia-ügynökségi jelentésből idéztek – valamennyi illetékes által cáfolt – megállapításokat arról, hogy a paksi atomerőmű biztonsága úgymond katasztrofális. A nemzetközi segítséggel folytatott, biztonságjavító AGNES-programnak köszönhető előrehaladásról tanúskodó tavalyi jelentést a Greenpeace egy sajtónyilatkozata szerint nem is ismerte. Alig hihető, hogy a biztonsági kérdésekre olyannyira kényes USA kormánya tavaly spórolásból vagy az atomenergia-ügynökség, az IAEA ellenőrzési tapasztalatainak ismerete nélkül döntött volna úgy, hogy Paksot leveszi a segélyezendők listájáról, amelyre a biztonságjavító intézkedésekre szoruló többi kelet-európai atomerőmű került. A Greenpeace „leleplezésének” hitelét az is gyengíti, hogy a jelentés szelektív ismertetésével megvárták a fűtőelem-szállításokat. Nyilván mozgalmi jellegzetesség – ami egyébként azóta tovább erősödött, hogy a korábban domináns angol szárnytól a militánsabb német zöldek vették át a vezetést –, hogy konkrét eseményekre hajlamosabbak reagálni, netán tüntetni. Mint például legutóbb a szlovákiai, mohi atomerőmű befejezése ellen tiltakozva. Akciójuk azonban igencsak fanyar gyümölcsöt termett: a franciák és a németek, valamint a londoni Európai Újjáépítési és Fejlesztési Bank (EBRD) kivonulása után most volt szovjet és cseh „high-tech” kerül a magyar határtól kevesebb mint 100 kilométerre levő erőműbe, persze erősen megnyirbált költségvetéssel. Amiből – megjósolható – nem telik majd újabb közmeghallgatásra, hiszen Pozsony akkor sem teljesítette tisztességesen az EBRD-normákat, amikor még úgy látszott, igényli a hitelt. Ehhez képest a greifswaldi szállítmány jobb húzás volt, ez legalább nem okozott kárt. Legfeljebb a mozgalmak hitelét rombolta. SZABÓ GÁBOR (A szerző a HVG munkatársa, ösztöndíjas az USA-ban)
__label__munkanélküliség 1.00001 __label__gazdaság 1.00001 __label__foglalkoztatás 1.00001 __label__ipar 0.983095 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__geography__csehország 1.00001 __label__munkanélküliség 1.00001 __label__gazdaság 1.00001 __label__foglalkoztatás 0.983095 __label__ipar 0.355785 __label__geography__európai@@unió 1e-05 __label__külpolitika 1e-05 __label__geography__usa 1e-05 __label__organization__täglich@@alles 1e-05 __label__person__falk 1e-05 $$$ __label__foglalkoztatás __label__gazdaság __label__munkanélküliség geography__csehország genre__hír year__2008 $$$ cseh munkanélküliség $$$ A cseh munkanélküliség 12 éves mélypontra süllyedt, a harmadik negyedévben 0,8 százalékkal csökkent az állástalanok száma az előző év hasonló időszakához képest, így a foglalkoztatottak 4,3 százaléka volt munka nélkül.
__label__felsőoktatás 1.00001 __label__egyetem 0.901931 __label__oktatás 0.228166 __label__tandíj 0.0036036 __label__igazságügy 0.00264167 __label__magánegyetem 0.00129431 __label__értelmiség 0.000656203 __label__kollégium 0.00054578 __label__szülészet 0.000427316 __label__szerzői@@jog 0.000378298 $$$ __label__felsőoktatás 1.00001 __label__geography__magyarország 1.00001 __label__egyetem 0.964865 __label__oktatás 0.152042 __label__geography__pécs 0.0716012 __label__organization__pécsi@@tudományegyetem 0.0583558 __label__geography__szeged 0.0341104 __label__organization__elte 0.0106625 __label__organization__szegedi@@tudományegyetem 0.00858749 __label__geography__győr 0.00691384 $$$ __label__egyetem __label__felsőoktatás __label__jog __label__oktatás geography__debrecen geography__magyarország organization__debreceni@@egyetem genre__olvasói@@levél author__szabadfalvi@@józsef year__2011 $$$ A kis belépő $$$ A kis belépő HVG, 2011. április 9. Mint a Debreceni Egyetem Állam- és Jogtudományi Karának dékánja meglepve olvastam a következőket: „Megtorpant a jogász szakra készülők számának utóbbi években megfigyelhető fokozatos növekedése, a győri Széchenyi István Egyetem kivételével mindenhová kevesebben jelentkeztek nappali alapképzésre is. Ez különösen azokat az egyetemeket – például a debrecenit és a Károlit – érintheti kellemetlenül, amelyekre már amúgy is elég kevés államilag támogatott hallgatót tudtak az utóbbi években felvenni.” A megfogalmazott kijelentéssel szemben a valóság a következő: 2010-ben, a legutóbbi felvételi alkalmával, 75 államilag támogatott nappali tagozatos joghallgatót vettünk fel, csak az ELTE (342) és a Pázmány (142) jogi kara előzött meg bennünket. A debreceni jogi kar tehát a nyolc hazai intézmény „versenyében” a harmadik helyen áll, szignifikánsan megelőzve az utána következő nagy múltú, tekintélyes jogászképző helyeket, karokat. Vagyis a legnépszerűbb budapesti két intézményt követően a debreceni jogi kart választották, és meggyőződésem, hogy ez évben is választják a jó hírnevű középiskolákból jövő tehetséges fiatalok. Legjobb tudomásom szerint az ELTE jogi karán kívül csupán a mi intézményünk nem „kényszerült” az elmúlt felvételi ciklusban nappalisok között pótfelvételire, mert már az első felvételi körben fel tudta tölteni a teljes kapacitását a 75 államilag finanszírozott hallgató mellett az önköltség megfizetését vállaló magas pontszámú fiatalokkal. SZABADFALVI JÓZSEF EGYETEMI TANÁR, DÉKÁN (DEBRECEN)
__label__kultúra 0.990884 __label__kultúrafinanszírozás 0.953976 __label__zene 0.855861 __label__állami@@támogatás 0.0420977 __label__kultúra-finanszírozás 0.0236995 __label__szponzorálás 0.0179962 __label__művészet 0.0136468 __label__koncertszervezés 0.0132328 __label__önkormányzati@@költségvetés 0.0116973 __label__popzene 0.00758724 $$$ __label__geography__magyarország 1.00001 __label__zene 0.989023 __label__kultúrafinanszírozás 0.984104 __label__geography__budapest 0.979046 __label__kultúra 0.934405 __label__organization__budapesti@@fesztiválzenekar 0.826722 __label__person__fischer@@iván 0.206904 __label__organization__fővárosi@@önkormányzat 0.140346 __label__állami@@támogatás 0.0373369 __label__person__bartók@@béla 0.0321107 $$$ __label__önkormányzat __label__kultúra __label__kultúrafinanszírozás __label__művészet geography__magyarország geography__budapest organization__budapesti@@fesztiválzenekar organization__fővárosi@@önkormányzat genre__cikk author__schweitzer@@andrás year__1999 $$$ A Budapesti Fesztiválzenekar kálváriája, Magyar rapszódia $$$ A Budapesti Fesztiválzenekar kálváriája Magyar rapszódia Csődhelyzetbe került a Budapesti Fesztiválzenekar, miután az együttest közösen fenntartó alapítvány, illetve Fővárosi Önkormányzat kölcsönösen szerződésszegéssel vádolja egymást, s csökkentette támogatását. A november elején kinevezett új igazgató finanszírozási javaslatát a főváros kulturális bizottsága lapzártánk után tárgyalja, a válság megoldása azonban távolinak tűnik, hiszen az alapítvány és a zenekar az új vezető kinevezését is törvénytelennek tartja. „Nem tudom, adunk-e az idén karácsonyi koncertet, miután a zenekar támogatására alakult alapítvány kiszállt a hangversenyszervezésből” - jelentette ki a HVG-nek a Budapesti Fesztiválzenekar (BFZ) novemberben kinevezett igazgatója, Nemes László. Az újdonsült igazgató - aki október közepén a Fővárosi Önkormányzat kulturális bizottsága által kiírt pályázatot egyedüli jelentkezőként nyerte meg, de továbbra is igazgatója a Nádasdy Kálmán Művészeti Iskolának - december elsején levelet írt a Városháza vezetésének, melyben a zenekarnak kért többlettámogatás mellett azt javasolta, hogy az új helyzetben „Budapest főváros közgyűlése és a kulturális bizottság határolja el magát a BFZ Alapítvánnyal történő további együttműködéstől, és amennyiben jogi lehetőséget lát, mondja fel egyoldalúan az alapítvánnyal 1992-ben kötött keretszerződést”. A Budapesti Fesztiválzenekar körül kialakult - alapvetően a két fő támogató, a főváros és az alapítvány közötti - konfliktus gordiuszi csomójának átvágására kardot villogtató igazgató javaslata valójában már teljesült, hiszen a zenekar intézményi formába öntésének alapköveként ismert 1992-es keretszerződést a főváros már felrúgta. A dokumentum ugyanis egyebek között kimondja: a zenekar igazgatójának kinevezésére a BFZ Alapítvány tesz javaslatot, márpedig Nemes kinevezése esetében erről szó sem volt, sőt a zenekar közalkalmazotti tanácsában a tagok többsége is ellene foglalt állást a karmester-zeneigazgató Fischer Iván helyzetértékelését követően megtartott titkos szavazáson. „A főváros hozzáállásában Atkári János főpolgármester-helyettes spórolási szenvedélye keveredik a Körmendy Ferenc kulturális bizottsági elnök által képviselt hatalmi tébollyal” - mondta a HVG-nek Fischer Iván, aki úgy döntött, nem tesz többé lakatot a szájára a Fesztiválzenekar ügyében. „Egyrészt az új helytartó jogtalan kinevezéséről van szó, másrészt arról, hogy a főváros az 1992-es keretszerződésben vállalta, a zenészek bérét és járulékos költségeit kifizeti, mára azonban a hét éve 90 milliós javadalmazás az infláció miatt 300 millióra nőtt, ennek viszont csak a felét utalják át.” A BFZ összes fenntartási költsége jelenleg 350-400 millió forintot tesz ki, miközben a főváros az idei évre mindössze 149 millió forintos támogatást szavazott meg a zenekarnak, a szponzori támogatás, a jegyárbevétel és a kulturális minisztériumi apanázs pedig 30-30 millió körüli összeget hoz. A Városháza által átutalt summa évek óta a zenészek juttatásait sem fedezi, a hiányzó összeget éveken át az 1992-ben mintegy másfél tucat tőkeerős cég és bank, valamint a zenekar által életre hívott alapítvány pótolta ki, idén nyárra azonban Körner Tamás ügyvezető igazgató szerint olyan helyzet állt elő, hogy a hiánypótlás változatlan folytatása mellett a BFZ Alapítvány egy év alatt felélte volna a teljes tőkéjét. „A mai magyar intézményi kultúrában - és ez sajnos a viszonylag progresszívebb fővárosra is érvényes - még mindig egyfajta keleti paternalizmus uralkodik. A jó intézményvezető: lojális alattvaló. Hálás, hogy fenntartják az intézményét. Fischer, aki karrierjét Nyugaton csinálta, ennek az ellenkezője. Konokul szerződésekre, papírokra, számokra hivatkozik” - fejtette ki véleményét Marschall Miklós, a zenekari alapítvány kuratóriumának elnöke a napokban a Népszabadságban. A BFZ zeneigazgatója valóban nem vádolható elvtelen megalkuvással: október 28-án a zenészek ki nem fizetett juttatásai miatt a zenekar tagjai ülősztrájkot tartottak - délelőtt a Városházán, délután pedig a Nemzeti Kulturális Örökség Minisztériuma előtt, mialatt rögtönzött koncerttel is megörvendeztették a járókelőket és az állami hivatalok dolgozóit. Hasonlóan „látványos” lépés volt, amikor a Nemes kinevezése ellen tiltakozó BFZ Alapítvány november 8-án összecsomagolta bútorait, irodagépeit, és elköltözött a zenekar otthonául szolgáló Vörösmarty téri irodaházból, melyet egyébként korábban is bérelt, noha a keretszerződés szerint ingyen használhatta volna. A kissé elnagyolt szerződés (lásd keretes írásunkat) szerint az önkormányzat a bért és annak járulékait fizeti, ami Atkári János főpolgármester-helyettes szerint csak az alapbért és az ehhez kapcsolódó tb-járulékot, esetleg a közalkalmazotti pótlékokat jelenti, de semmiképpen nem tartalmaz olyan, a zenekar tagjainak éveken át folyósított kifizetéseket, mint a személygépkocsi-használat vagy a hangszerbérleti díj. Október 13-án az önkormányzat kulturális bizottságának javaslata alapján pénzügyi vizsgálat is indult, mely megállapítja: a BFZ-nél fedezet nélküli vállalások történtek az említett többletjuttatásokra, melyeket most a fővárosra akarnak hárítani. „Senkit sem vádolok, az alapítvány nyilván magasabb összegű szponzori bevételre számított. Miután azonban a 2000. évi állami költségvetés szerint a Fővárosi Önkormányzatnál jövőre 16 százalékos nominális forráscsökkenés várható, így szóba sem jöhet a nem kötelező feladatok vállalása” - mondta a HVG-nek a főpolgármester-helyettes. Fischer Iván szerint viszont a juttatások csökkentése a zenekar világszínvonalú működésének végét jelentené: „A fiatal tehetséges zenészek Nyugatra vándorolnak majd, ez az EU-csatlakozás után még könnyebbé is válik.” Fischer Iván november közepén olyan javaslatot nyújtott be a fővároshoz, melyben elfogadja a városvezetés által támasztott anyagi korlátokat, viszont azt kéri, hogy a BFZ a politikailag független alapítvány fenntartásában működhessen. A zeneigazgató szerint, ha a főváros nem tud többet szánni a zenekarra, akkor az állandó fizetés nélküli, szabadúszó zenészekből álló zenekarrá alakulás (az úgynevezett staggione-működés) az egyetlen megoldás, hiszen a jegyárbevétel nem növelhető, az állami kézbe került Nemzeti Kulturális Alapprogram (lásd interjúnkat az 59. oldalon) a BFZ-t nem kezeli kiemelt nemzeti alapintézményként, a szponzori pénzek pedig megoszlanak a számos magyar szimfonikus zenekar között. A staggione-működés előnye, hogy a kisebb létszámmal előadható művek esetén csak a részt vevő zenészeknek kell fizetni, és ők csak annyi koncertet adnak, amennyi a bevételből futja. A művészi színvonalat a zenészek érdekei fölé helyező Fischer-javaslat ugyanakkor a karmester ellen fordíthatja a zenekar tagjainak egy részét. A zenészek biztos éves jövedelme csökkenhet, de sok szabadidejük marad - írja Fischer Iván a Budapesti Fesztiválzenekar új korszakának koncepciója címet viselő tanulmányában. Nemes László szerint - akinek nem személyét, hanem kinevezésének módját kifogásolják a zenekar tagjai, s lánya egyébként a BFZ egyik hegedűse - magyarul ez azt jelenti: Fischer javaslatának megvalósulása esetén a zenészek „haknizni” kényszerülnének. A fővárostól a javaslatra eddig nem érkezett válasz, és azt Atkári a HVG kérdésére sem kívánta véleményezni. Nemes László viszont úgy kalkulál, a zenekar akkor válna fenntarthatóvá, ha az egyéb támogatások, bevételek mellett a főváros mintegy 254 millió forintot adna, és azt javasolja, kössenek új szerződést az alapítvánnyal. Utóbbit a főváros régóta szorgalmazta, idén a zenekarnak juttatott 146 millió forint mellett a bérek kifizetéséhez szükséges 54 millió forintos, zárolt céltámogatást is azzal a feltétellel szabadították volna fel, hogy új megállapodás szülessék. A BFZ Alapítvány ettől elzárkózott, mi több, a kuratórium november 11-ei ülésén megerősítette, hogy az 1992-es keretszerződést érvényesnek tekinti. Míg Fischer szerint a zenekar elég sikeresen működött a főváros beleszólása nélkül is, Nemes szerint nincs olyan támogató, aki pénzt ad, de cserébe nem kér beleszólást. Noha az őszi elmaradt béreket a fővárosi költségvetés tartalékalapjából mára rendezték, a megegyezés egyelőre egyre távolabbinak tűnik. Eközben már Fischer Iván lemondásáról is elterjedtek hírek (bár ezt az értesülést a karmester a HVG-nek cáfolta), ami akár a BFZ megszűnéséhez is vezethetne. „Nagy kár lenne érte, mert valóban nagyszerű zenekar” - mondta a HVG-nek Frankl Péter Londonban élő zongoraművész, aki korábban több ízben adott közös koncertet a BFZ-vel, és a legújabb hírek hallatán maga is elbizonytalanodott, vajon nem kerülhet-e veszélybe a február végén a Zeneakadémián tartandó közös fellépésük. SCHWEITZER ANDRÁS
__label__biológia 0.0229874 __label__genetika 0.0154346 __label__tudomány 0.0120638 __label__szexualitás 0.00670285 __label__pszichiátria 0.00670285 __label__orvostudomány 0.00610756 __label__orvosi@@etika 0.00574025 __label__alkoholizmus 0.00523013 __label__mesterséges@@megtermékenyítés 0.00523013 __label__fogyatékosok 0.00523013 $$$ __label__pszichiátria 0.0209742 __label__fogyatékosok 0.0179962 __label__szexualitás 0.0124417 __label__alkoholizmus 0.00691384 __label__szülészet 0.00670285 __label__orvostudomány 0.00649827 __label__genetika 0.00610756 __label__személy@@elleni@@erőszak 0.00592107 __label__geography__ausztrália 0.00574025 __label__person__anna 0.00556492 $$$ __label__orvostudomány genre__cikk author__izsák@@norbert year__2003 $$$ SZIÁMI IKREK SZÉTOPERÁLÁSA, Válás sebész módra $$$ SZIÁMI IKREK SZÉTOPERÁLÁSA Válás sebész módra Néhány héten belül egy szingapúri orvoscsapat megkísérli szétválasztani a 28 éve egy testben élő iráni sziámi ikreket. A fejüknél összenőtt lányok a súlyos kockázatok ellenére is ragaszkodnak a műtéthez. Végleg beírhatja a nevét az orvostörténelembe Keith Goh szingapúri sebész. Az orvostudományban eddig egyedülálló feladatra vállalkozik ugyanis azzal, hogy megkísérli szétválasztani a 28 éve kényszerű, mégis kiegyensúlyozott szimbiózisban élő sziámi ikreket, Laleh és Adan Bidzsanit. Jóllehet az eljárásban tapasztaltnak mondható orvos és csapata két éve már egy 36 órásra tervezett, ám a fellépett komplikációk miatt végül négynaposra sikeredett műtétsorozattal sikeresen szétválasztott egy szintén a fejüknél összenőtt, akkor 11 hónapos nepáli ikerpárt, ilyen idős korú - és ilyen „típusú” - sziámi ikrek operációjára eddig még senki sem vállalkozott. Az mindenesetre optimizmussal töltheti el mindkét, jogi diplomát szerzett Bidzsanit, hogy a tavaly augusztusban hasonlóan szétválasztott Alvarez nővérek a nemrégiben fellépett komplikációk után (ismét) jól vannak. A dolog természetének megértéséhez tudni kell, hogy az egypetéjű ikerré fejlődés során nem teljesen elkülönült embrióból összenőve született - értelemszerűen mindig azonos nemű - ikrek meglehetősen ritkán élik túl akár csak egy nappal is születésük pillanatát. Ezért aztán a mintegy 1 millió élve születésre jutó 10 sziámi ikerpárból csak átlagosan egynek lehet esélye arra, hogy legalább a néhány hónapos kort megérje. Métneki Júlia biológus, ikerkutató és Varjassy Péter belgyógyász publikálás előtt álló tanulmányából tudható, hogy Magyarországon az 1970 óta sziámi ikerként felismert 57 magzatból csak két ikerpár maradt életben. Az viszont messzemenően jó aránynak tekinthető, hogy utóbb mindkét ikerpárt sikeresen szétválasztották. Az egyik páron Szegeden segítettek, míg a másik eset egy hatórás müncheni operációt igényelt. A külföldi műtét azonban jogi jellegű komplikációkkal is járt: a hatóságok hosszú ideig képtelenek voltak eldönteni, a csecsemők két külön útlevelet vagy egyetlen, de két fényképpel ellátott úti okmányt kapjanak-e. A fiúk végül két igazolvánnyal indultak útnak, ami a sebészeknek megelőlegezett bizalomként is felfogható, mivel így a sikeresen szétválasztott csöppségek utóbb problémamentesen térhettek haza. Az első ismert - még örmény ikrekként nyilvántartott - összenőtt pár a jó ezer évvel ezelőtti Konstantinápolyban élt. Az eleinte kuriózumként kezelt, derekuknál összenőtt fiúkat később balszerencsét hozóknak gondolták, ezért száműzték őket. Vélhetőleg az elutasítottság feletti bánat ösztönözte őket arra, hogy megpróbálják szétvágatni magukat, ám egyikük már a műtét közben meghalt, testvére pedig három nap múlva követte őt. De nem bánt el mindenkivel ilyen kegyetlenül a korszellem. Az angliai Kent megyében 1100-ban napvilágot látott, csípőjüknél összenőtt Mary és Eliza Chulkhurst például nagy népszerűségnek örvendtek, és a tehetős ikreket inkább isten csodájaként tartották számon. Nyilván azért is, mivel jó előre elrendezték, hogy tetemes vagyonukat - végül 34 éves korukban bekövetkezett - haláluk után egyházuk örökölje. Az ő esetük azonban legfeljebb kivétel lehetett, az összenőtt ikreket ugyanis sokáig jó esetben is szörnyeknek tekintették. Sőt Európa némely régióiban egyenesen azt gondolták, hogy anyjuk az ördöggel - vagy valamilyen állattal - paráználkodhatott. A kínos helyzetet megszüntetni hivatott első sikeres szétválasztási műtétet egy csupán vezetéknéven ismert német orvos hajtotta végre 1689-ben. Igaz, az ikreket csecsemőkorukban megoperáló König doktornak csak egy vékony, csőszerű, úgynevezett bőrhidat kellett a két érintett között elvágnia. Hasonlóan viszonylag lazán függtek egymástól a sziámi iker kifejezés névadói, az 1811-ben a mai Thaiföldön, az akkori Sziámban született Eng és Csang is, akiket szülőhelyükön, származásuk miatt, eredetileg „kínai ikrekként” ismertek. A furcsa pár - immár sziámiként reklámozva - később végigturnézta Európa és az Egyesült Államok nagyvárosait, az úszni, futni és fiatalabb korukban még szaltózni is tudó férfiak ugyanis kisebb vagyont gyűjtöttek unikális mutatványaikkal, amiből Észak-Carolinában birtokot vásároltak, és letelepedtek. Mindketten megházasodtak, mi több, összesen 21 gyermekük született. Ők még csak megvoltak valahogy, ám az állandóan veszekedő feleségek egymástól több kilométernyi távolságra költöztek, ami azt jelentette, hogy a kényszerűen türelmes ikrek, önmagukat igazságosan megosztva, felváltva három-három napot töltöttek a két otthonban. A látszat ellenére azonban sok konfliktus volt közöttük, Csang később alkoholista lett, és egy-egy szóváltást követően néha késsel fenyegette meg fivérét. Ennek ellenére a rekordként 63 évet megélt testvérpár alig háromórányi időkülönbséggel halt meg - Csang egy, az agyában keletkezett vérrögtől, testvére, Eng pedig valószínűleg a fivére halála feletti, ilyen esetben időnként egypetéjű ikrekkel is előforduló sokktól. Náluk már csak az 1908-ban Angliában született Daisy és Violet Hilton lehetett népszerűbb, akik két filmben - ráadásul főszereplőkként - is megcsillogtathatták különleges adottságaikat. A filmtörténetileg mégsem jegyzett alkotások sziámi díváira sűrűn hivatkoznak az elválasztási műtétek ellenzői, mondván, hogy a csípőjüknél összenőtt Hilton nővérek egészségesek voltak, és - igaz, nem minden kényelmetlenség nélkül - viszonylag magas, 61 éves kort értek meg. A jelenleg élő legidősebb, nem szétválasztott ikerpár az egyik legritkább típusú, két fejjel, négy kézzel, de csak két működő lábbal bíró, 53 éves orosz Mása és Dása Krivosljapova. Még náluk is szokatlanabb összenövésű az amerikai Abby és Britty Hensel, akik tulajdonképpen kétfejű gyermeknek is tekinthetők, mert nekik nemcsak a lábuk, de a törzsük egy része is közös. A 13 éves lányok emellett teljesen önálló személyiségek, egyikük a kéket, a másik a rózsaszínt szereti, s később nyilván az is gondokat okozhat, hogy míg Abby fogorvos, Britty pilóta szeretne lenni. Ami annál is inkább problematikus, mivel az ő szétválasztásuk szóba sem jöhet. „A sziámi ikreket, ha nincsenek közös szerveik és nem közös a vérkeringésük, mindenképpen tanácsos szétválasztani” - mondja Füzesi Kristóf professzor, a szegedi Szent-Györgyi Albert Orvostudományi Egyetem gyermekgyógyászati klinikájának sebészeti vezetője, aki öt évvel ezelőtt hatórás műtéttel választott szét egy külön-külön meglévő, ám összenőtt szívvel és májjal született erdélyi ikerpárt. Izabella és Melinda ma már önálló életet élhetnek. Laleh és Adan Bidzsani operációjával kapcsolatban azonban még Füzesi professzor sem mer jóslatokba bocsátkozni, mivel a két külön agyat összefogó koponyát mindenképp meg kell bontani, és az érrendszer bonyolultsága miatt ma még lehetetlen megmondani, mennyi esély van az ikrek túlélésére. Arról már nem is szólva, hogy - mint mondják - a szétválasztás után nemcsak fizikailag, de lelkileg is gondozni kell majd őket. Tringer László pszichiáterprofesszor szerint ugyanis az egyéves kor, vagyis a testi énkép kialakulása után szétválasztott sziámi ikrekben már mindenképpen „nyoma marad” korábbi állapotuknak. A szakemberek szerint mindazonáltal a legkitűnőbb terápiák is elégtelennek bizonyulhatnak akkor, ha az ikerpár egyik tagja végül nem éli túl a műtétet. Ilyenkor ugyanis az életben maradott testvér hiába fog(hat)ja fel, hogy nem ő a hibás párja haláláért, ez a professzor szerint nem változtat azon, hogy akár élete végéig bűntudat gyötörje. IZSÁK NORBERT
__label__nyugdíj 0.999664 __label__nyugdíjbiztosítás 0.964865 __label__társadalombiztosítás 0.962683 __label__nyugdíjkorhatár 0.546748 __label__idősek 0.300756 __label__pénzügy 0.115971 __label__infláció 0.063725 __label__szociális@@ellátás 0.0446909 __label__nyugdíjpénztár 0.0373369 __label__jövedelem 0.0293222 $$$ __label__geography__magyarország 1.00001 __label__nyugdíj 0.999384 __label__nyugdíjbiztosítás 0.969795 __label__társadalombiztosítás 0.955329 __label__nyugdíjkorhatár 0.341593 __label__idősek 0.201823 __label__pénzügy 0.173298 __label__szociális@@ellátás 0.0737063 __label__jövedelem 0.0341104 __label__társadalombiztosítási@@járulék 0.0321107 $$$ __label__állami@@költségvetés __label__belpolitika __label__nyugdíj __label__nyugdíjbiztosítás __label__társadalombiztosítás geography__magyarország genre__cikk genre__címlapsztori author__molnár@@patrícia year__2008 $$$ NYUGDÍJEMELÉSI VITÁK, Index, merre? $$$ NYUGDÍJEMELÉSI VITÁK Index, merre? Fellángoltak a viták a kormány és a Fidesz között, hogy a nyugdíjakat a most érvényes szabályok szerint emeljék-e, vagy csak az infláció mértéke szerint. Az előbbivel a nyugdíjasok nyernének, az utóbbi a büdzsének jönne jól. Jókora követ dobott a vízbe Orbán Viktor Fidesz-elnök, amikor pár hete a Színház- és Filmművészeti Egyetemen sok egyéb mellett a nyugdíjemelésről is beszélt hallgatóságának. Mindez a zártkörűnek gondolt rendezvényről előbb úgy szivárgott ki, hogy a Fidesz hatalomra kerülése esetén befagyasztaná az időskorúak ellátását, ami később a járandóság reálértékének jegelésére finomodott. Utóbbi azt jelenti, hogy a nyugdíjak növelésénél egyetlen tételt vennének figyelembe, mégpedig az inflációt. Jelenleg a társadalombiztosítási (tb) nyugdíjtörvény szerint az úgynevezett svájci (más néven vegyes) indexálás szerint emelik minden év január 1-jétől a nyugdíjakat. Ez a mutató fele-fele arányban függ a várható inflációtól és az országos nettó átlagkereset növekedésétől. Nem ördögtől való ötlet a Fidesz elképzelése. Az ellátásoknak csak a reálértékét garantáló nyugdíjemelési módszert az EU számos országa alkalmazza, de a legtöbb helyen nem tisztán, hanem némi korrekcióval veszik figyelembe az inflációt. A fogyasztóiár-index számításánál a franciák például elhagyják a dohánytermékek drágulását, az olaszok a nyugdíjösszeg nagysága szerint differenciálnak a magasabb járandóságúak kárára, a lengyelek akkor igazodnak az inflációhoz, ha az az adott évben legalább 5 százalékos, Nagy-Britanniában évente döntenek, de legalább az inflációval emelik az ellátásokat. A témában a múlt héten közös sajtótájékoztatót tartó Iván László fideszes és Soltész Miklós KDNP-s országgyűlési képviselő itthoni érveket keresett – mint mondták – a nyugdíjasok védelmében, és ehhez nem kellett a távoli múltig visszaásniuk. Tavaly ugyanis a nyugdíjak reálértéke pusztán árkövető nyugdíjemelés mellett változatlan szinten maradt volna, a svájci indexálás miatt viszont 3,8 százalékkal romlott. Ennek oka, hogy a nyugdíjemelésben az utóbbi tíz év legalacsonyabb – 2,8 százalékos – országos nettóátlagkereset-növekedését és az utóbbi hat év legmagasabb, 8 százalékos (illetve a nyugdíjaskosárban számított 10,7 százalékos) inflációját kellett figyelembe venni. Hosszabb távon azonban – legalábbis ha reálbér-növekedés várható – éppen a vegyes indexálással járnak jobban a nyugdíjasok. Ezt az emelési módszert először 2000-ben alkalmazták (a Horn-kormány idején, 1997-ben elfogadott tb-nyugdíj-törvény alapján), a növelést akkor 70 százalékban a béralakulás, 30 százalékban az infláció alapján számították, a mostani fele-fele arányú rendszer 2001 óta érvényes. Az új évezredben a 2007-es volt az egyetlen olyan év, amikor a fogyasztóiár-index magasabb volt a nettóátlagkereset-növekedésnél, vagyis reálbércsökkenés következett be, ez okozta, hogy tavaly a nyugdíjak reálértéke zuhant is, de úgy, hogy az a számítási módszer miatt alatta maradt az aktív korosztály 4,8 százalékos reálkereset-csökkenésének. „Mindent összevetve azonban például a havi 38 ezer forintos 2001-es induló átlagnyugdíj svájci indexálással mára 82 ezer forintra duzzadt, miközben kizárólag árkövető emeléssel csak 58 ezer forint lenne” – érvelt a HVG-nek Korózs Lajos, a Szociális és Munkaügyi Minisztérium (SZMM) államtitkára. A nyugdíjasok érdekképviseletei természetesen pontosan tudják, melyik mutató milyen hatással van ellátásukra, nem véletlen, hogy azonnal ijedség támadt a fideszes bejelentés hallatán. Az idősügyi tanács múlt heti soron kívüli ülésén Gyurcsány Ferenc azzal nyugtatta hallgatóságát, hogy a kormány kitart a svájci indexálás mellett, egyebek közt azt hangsúlyozva, hogy az ország gyarapodásából ennek a korosztálynak is részesülnie kell. Egyébként nemcsak az árkövető nyugdíjemelésre, hanem a vegyes indexálásra is jócskán akad európai példa. Ilyen rendszert alkalmaznak például a csehek, a ciprusiak, a lettek, a szlovákok, a finnek és a svédek is, jellemzően az állami nyugdíjnál, a kiegészítő ellátásoknál nem. Maguk a nyugdíjasok egy harmadik nyugdíjnövelési módszerrel, a – számukra hosszabb távon legelőnyösebb – tisztán bérkövető emeléssel rokonszenveznek. Ez nyugdíjszakmailag nem támadható, hiszen a nyugdíj alapvetően „bérvezérelt”, a járulékok bérarányosak, az időskori ellátások keresetfüggőek, az ilyen rendszerhez bérindexálás tartozna – ismerték el az SZMM-ben is. Némi korrekcióval egyébként a bérkövető módi járja a németeknél, a hollandoknál, a dánoknál, és ez volt a gyakorlat 2000 előtt Magyarországon is. Kivéve az 1999-es esztendőt: az akkori nyugdíjasok többsége máig nem bocsátja meg az Orbán-kormánynak, hogy nem a nekik így dukáló 18,4 százalékkal, hanem csak 14,2 százalékkal emelte járandóságukat, azt is az alacsonyabb nyugdíjjal rendelkezők javára differenciálva. A bérkövető emelés egyébként azzal a veszéllyel jár, hogy reálkereset-csökkenés (a nominális bérnövekedésnél magasabb infláció) esetén a nyugdíjak vásárlóereje is gyengül, s néhány rossz évet utóbb nehéz ellensúlyozni. A nyugdíjreform idején ez volt az egyik érv a kompromisszumos megoldást jelentő svájci indexálás mellett. Nagyobb súllyal esett azonban már akkor is latba, hogy nemcsak szakmai érveket kellett figyelembe venni, hanem a nyugdíjkassza és a költségvetés teherbíró képességét is. A takarékosság kétségtelenül ráférne a nyugdíjkasszára. Nem véletlen, hogy éppen emiatt javasolt tisztán árkövető indexálást a múlt héten megjelent, Kilábalás című tanulmányában az Oriens pénzügyi tanácsadó cég is, mondván, így a nyugdíjak reálértéke mindenképpen megmarad, az ezen felüli ellátásnövelés viszont túlságosan megterheli a rendszert az egyre idősödő társadalomban. A szerzők emellett kifogásolják, miért éppen a nyugdíjasok részesülnek kiemelt újraelosztásban, szerintük a gyereket nevelők közt lehetnek náluk sokkal inkább rászorultak. A tanácsadó cég az árkövető emelésen belül differenciálna: a rövidebb szolgálati idővel és a korhatár előtt nyugdíjba vonulóknak az inflációnál kisebb emelést adnának – kivéve azokat, akik a kilencvenes évek első felében úgymond állami ösztönzésre, menekülési útként választották a korai nyugdíjaztatást. Ilyen kényszerek azonban, ha nem is tömegesen, egyénileg később is adódhattak. A rövid szolgálati idő miatti kisebb emeléssel viszont kétszeresen büntetnék az érintetteket, hiszen a rövid szolgálati idő már az induló nyugdíjban kiütközik. Az Oriens 2009-től 10 százalékkal csökkentené az úgynevezett III. kategóriás (munkaképességüket teljesen még nem elvesztett) korhatár alatti nyugdíjasok ellátásának összegét, így terelve vissza őket a munkaerőpiacra. Becslésük szerint összességében jövőre 89 milliárd forinttal, 2010-ben 148 milliárddal lehetne apasztani a nyugdíjkassza kiadásait. Azt minden nyugdíjszakértő elismeri, hogy ha nem változik semmi, hosszabb távon finanszírozhatatlan lesz a nyugdíjrendszer. Gyógyírként a legtöbben a nyugdíjkorhatár fokozatos felemelését, a járulékfizetői tábor kibővítését, továbbá a járulékalap kiszélesítését, a kivételek megszüntetését javasolják. Egyébként a tisztán árkövető nyugdíjemelés alkalmazása az idén az SZMM kalkulációja szerint 14 milliárd forintos megtakarítást hozott volna, ami a halmozásokat is figyelembe véve 2012-ig bő 100 milliárd forinttal enyhítene a kassza terhein. A szaktárca azonban ellenzi ezt az emelési módszert – hangsúlyozta Korózs Lajos –, mert egyre inkább szétnyitná az aktívak és a nyugdíjasok jövedelme közötti ollót, ami társadalmi feszültséget generálhat. Szakértői számítások szerint a nyugdíjasok keresőkhöz viszonyított pozíciója néhány kivételes évet leszámítva vegyes indexálás mellett is 1–3 százalékkal romlott az utóbbi nyolc évben. Tisztán árkövető nyugdíjemelés esetén még nagyobb lenne a leszakadás: az új évezredben az eltérés jellemzően évente 3, de előfordult, hogy 9 százalék fölötti volt a nyugdíjasok kárára. Emellett az árkövető emelés a nyugdíjak között is aránytalanságot teremt. Miközben ugyanis az új nyugdíjak összegét nagymértékben befolyásolja a bérdinamika, a már korábban megállapított ellátások összege csak az árak növekedését követné. Így minél régebben van valaki nyugdíjban, járandósága annál jobban elmaradna az új nyugdíjhoz képest. MOLNÁR PATRÍCIA
__label__képzőművészet 0.995105 __label__múzeum 0.961544 __label__művészet 0.803184 __label__festészet 0.531219 __label__kultúra 0.370235 __label__közgyűjtemény 0.233716 __label__műkereskedelem 0.212079 __label__műkincs 0.0222962 __label__diplomácia 0.0185566 __label__iparművészet 0.00758724 $$$ __label__képzőművészet 0.998685 __label__múzeum 0.991163 __label__geography__franciaország 0.939923 __label__művészet 0.665421 __label__műkereskedelem 0.51563 __label__kultúra 0.437833 __label__festészet 0.407343 __label__közgyűjtemény 0.370235 __label__geography__spanyolország 0.196836 __label__organization__műcsarnok 0.144159 $$$ __label__festészet __label__képzőművészet __label__közgyűjtemény __label__múzeum geography__franciaország geography__magyarország person__le@@bon person__laurent person__picasso person__pablo organization__picasso@@múzeum genre__interjú author__emőd@@péter year__2016 $$$ Laurent Le Bon múzeumigazgató örök művekről, Nagy vizit $$$ Laurent Le Bon múzeumigazgató örök művekről Nagy vizit Picasso mindenkinél erősebb – állítja a festő páratlan gyűjteményét őrző párizsi múzeum igazgatója. A kollekcióból április végén nyílik kiállítás a Nemzeti Galériában. – Az elhúzódó felújítás okozta válsághelyzetben került a Picasso Múzeum élére. Bőven volt jelentkező a világ legnagyobb Picasso-gyűjteményével büszkélkedő intézmény vezetésére; mit gondol, miért esett önre a választás? – Feltételezem, főként a metzi évek szólhattak mellettem, ahol sikeresen vezettem a párizsi Pompidou Központ helyi intézményét. Szerepe lehetett annak is, hogy a művészettörténet mellett politikatudományt és vezetési ismereteket is tanultam. Nálunk örök vita folyik arról, hogy művészettörténészek vagy inkább menedzserek kerüljenek a múzeumok élére. Én bizonyára egyikben sem vagyok a legjobb, viszont mindkét területen komoly tapasztalataim vannak. A múzeum is csak olyan, mint egy vállalat: most 120 fős csapatot irányítok, és 15 millió eurós költségvetésből gazdálkodunk. A múzeumi szférában nem számítunk nagynak, aminek én inkább a jó oldalát látom, hiszen az adminisztratív teendők nem kötik le minden időmet. Másrészt, egy olyan előd után, aki egész életében szinte kizárólag Picassóval foglalkozott – egyébként igen magas szinten –, talán mellettem szólt, hogy nem vagyok Picasso-szakértő. Ezért talán könnyebben meg tudok felelni annak az elvárásnak, hogy szélesebb kontextusban mutassuk be Picassót. A központban persze továbbra is Picasso marad, a kutatásba igyekszünk minél több szakembert bevonni, például évente szimpóziumot rendezünk róla. – A siker szinte az ölébe hull, hiszen a XX. század legnépszerűbb művészét a nemzetközi idegenforgalom egyik központjában, Párizsban, annak is a leghangulatosabb negyedében, Marais-ban mutathatja be. – Azért ez nem ilyen egyszerű. Igaz, talán könnyebben jönnek el először hozzánk az érdeklődők, mint sok más múzeumba, de ebből nem élünk meg: vissza is kell hoznunk őket. Különösen azért, mert évi 775 ezer látogatónknak csak a 40 százaléka külföldi, szemben mondjuk a Louvre vagy a Musée d'Orsay 70-80 százalékos arányával. Ne feledje, mi monografikus múzeum vagyunk, amire sokan egyfajta mauzóleumként tekintenek, tehát több energiát kell fordítanunk arra, hogy meggyőzzük az embereket, nagyon is eleven intézményről van szó. Egyfelől stabilitást kell sugároznunk, hiszen az örökkévalóságnak is dolgozunk, másrészt folyamatos mozgásban kell lennünk. Nagyon hasonlít egymásra az a két szó – monument és mouvement –, ami a francia nyelvben ezt a kettős törekvést kifejezi. Kombinációjukból született a „movement” szó, amit nekünk a gyakorlatban kell megvalósítanunk. Most például egyszerre három kiállítás látható nálunk: egy újfajta válogatás a saját gyűjteményünkből, a szobrász Picassót bemutató, a maga nemében páratlan időszaki kiállítás, valamint egy kortárs spanyol művész, Miquel Barceló egyéni tárlata, ami Picasso és Barceló alkotói technikáinak és motívumainak közös elemeire irányítja a figyelmet. – Bővíthető még a világ legnagyobb Picasso-gyűjteménye? – Mintegy hatezer műtárgyat – túlnyomó többségében Picasso munkáit – tartalmaz a kollekciónk, az archívumunk pedig közel 200 ezer dokumentumot őriz, amelyek feldolgozását még nem fejeztük be. Van közöttük néhány magyar vonatkozású darab is, ezeket a budapesti kiállításhoz készülő katalógusban mutatjuk be először. Vásárolni a mai árak mellett inkább csak fotókat, dokumentumokat tudunk, de adományként azért minden évben kapunk néhány jelentős alkotást is. – Ön szerint mi tette a múlt század legismertebb művészévé Picassót? – Azt hiszem, a minőség és a termékenység együtt játszik ebben szerepet. Picasso egyszerűen az alkotás szimbólumává vált, becslések szerint 70 ezer munkát hagyott hátra, azaz naponta átlagosan három új művet készített, páratlan műfaji sokszínűségben. Van egy olyan mondásunk, hogy „Picasso erősebb nálad”, azaz a művei mindig legyőznek, nem vonhatod ki magad a hatásuk alól. Ahogy a fociban mindig a németek győznek – mondjuk mi, franciák némi keserűséggel –, a képzőművészetben ő a legyőzhetetlen. – A múzeum elhúzódó és a tervezettnél jóval több pénzt felemésztő rekonstrukción van túl. Milyen tanulságokkal szolgál a történet? – A legfontosabb roppant egyszerű: előbb gondolkodj, aztán cselekedj! Ne feledkezz meg arról se, ami azokat, akik kívülről szólnak bele a dolgokba, nem érdekli, de neked ugyanolyan fontosak. A kívülálló például csak a kiállítótérre figyel, neked azzal is törődnöd kell, milyenek lesznek a raktárak, a kiszolgálóhelyiségek. Minden négyzetméter kiállítótérhez több négyzetméter tartozik a színfalak mögött. A külcsín fontos, de még fontosabb, hogy ami létrejön, jól szolgálja a tartalmat. Az alapkérdés mindig az, mi egy múzeum feladata – erre a válaszok persze ma nem teljesen ugyanazok, mint korábban –, és egy átalakítás során minden kérdésre olyan válasz kell, ami a leghatékonyabban segíti e feladat megoldását. – A világ számos Picasso-múzeuma között mennyire szoros a kapcsolat? – Éppen most kezdeményeztünk egy találkozót, ahová nemcsak a Picasso-múzeumokat hívjuk meg, például Antibes-ból, Malagából, Barcelonából, Münsterből, hanem a nagy Picasso-kollekcióval rendelkező egyéb múzeumokat is, például a MoMA-t New Yorkból vagy a madridi Reina Sofía Múzeumot. A találkozón szó lesz közös kiadványokról és archívumról, tudományos együttműködésről is. 2018-ra pedig egy nagy projektet készítünk elő A mediterrán Picasso munkacímmel, ami 15 különböző helyszínen jelentene kiállításokat a mediterrán térségben, Európán kívül remélhetőleg a Maghreb-országokban is. Az algíri múzeumnak például komoly Picasso-gyűjteménye van, amit a világ ma még alig ismer. – A budapesti tárlatra szokatlanul sok művet kölcsönöznek. Mivel nyerte el a Szépművészeti Múzeum a rokonszenvüket? – 74 művet küldünk Budapestre, valóban jelentős munkákat. Örülünk, hogy magyar kollégáink egy klasszikus retrospektív tárlatban gondolkodnak, de azt kortárs módon akarják megvalósítani. Egyfelől blockbuster kiállítást terveznek, de ehhez sikerült olyan koncepciót társítaniuk, ami a Picasso-kutatást is előreviszi. Az előkészítésben múzeumunk kurátora is közreműködött. EMŐD PÉTER / PÁRIZS
__label__országgyűlési@@képviselő 0.239359 __label__színház 0.0926978 __label__pártpolitika 0.0311538 __label__ügynökmúlt 0.0197291 __label__humor 0.0169249 __label__történelem 0.016413 __label__alkotmánybíróság 0.0132328 __label__szakszervezet 0.0116973 __label__antiszemitizmus 0.0106625 __label__rádió 0.00913564 $$$ __label__geography__magyarország 1.00001 __label__organization__mszp 0.679189 __label__országgyűlési@@képviselő 0.191943 __label__pártpolitika 0.0780882 __label__organization__kdnp 0.0737063 __label__organization__szdsz 0.0321107 __label__irodalom 0.0311538 __label__organization__magyar@@rádió 0.0275953 __label__ügynökmúlt 0.0251888 __label__organization__fkgp 0.0216253 $$$ __label__országgyűlési@@képviselő geography__magyarország person__lendvai@@ildikó organization__mszp genre__portré author__horváth@@zoltán author__lindner@@andrás year__1996 $$$ Lendvai Ildikó $$$ Lendvai Ildikó az MSZP parlamenti képviselője „Szerencsére még nem töltöttem be a születésnapomat, így az utolsó percig negyvenesnek mondom magam” – jelzi az időtényező fontosságát az 1946-ban, Debrecenben született, a politikusságba már az előző rezsimben is jócskán belepróbáló, ma szocialista párti képviselőnő. „Értelmiségi családból származom, édesapám rendező, majd több vidéki színházban igazgató, édesanyám pedagógus, kollégiumi igazgató volt. Még kicsi voltam, amikor elváltak” – tudjuk meg, hogy ami a hátteret illeti, azért lehetett volna belőle más is. Feltehetően még ő is így gondolta, amikor Varga Katalin gimnáziumi érettségit követően az ELTE magyar–történelem szakán diplomázott. A később megszerzett filozófiatanári diploma azonban akkoriban már sejtetett valamit. Rövid ideig tartó oktatómunkát követően, 74-ben át is nyergel a KISZ kb kulturális osztályára. Pár év múlva osztályvezető. Aztán egy tétova kitörési kísérlet: „1981-től az Akadémia aspiránsaként a népi írók társadalomfilozófiai elképzeléseit kutattam”, három év múlva azonban megtér a mozgalomba. Igaz, akkor már az MSZMP kulturális alosztályára, ahonnét azért filozófiát és etikát is oktat. Apparátusi pályája csúcsaként alosztályvezető, „majd a végjáték megindulásakor” osztályvezető-helyettes. 1989 márciusában – a Gondolat Könyvkiadó élére – evakuál. Alakulásától kezdve tagja az MSZP-nek. 1994-től a párt nagy menetelésekor lesz honanya, egyben a párt budapesti elnöke. Az országos elnökségbe is bekerül. Tavaly, a totális politizálás érdekében, még a könyvkiadót is odahagyja. „Sportanalfabéta vagyok. Emlékszem, apám elvitt egyszer egy meccsre, én pedig vittem egy képeskönyvet, és kértem, szóljon öt perccel a gól előtt” – magyarázza, miért nem készíti ki a mostani atlantai félsiker. „Egy régi háromszobás belvárosi lakásban lakunk. Szeretem a nyüzsgést, nem vágyom a zöldövezetbe.” Élettársa pszichiáter, húszéves fiuk szociológiát tanul az ELTE-n. „A családról, noha fontos nekem, minél kevesebbet kívánok nyilatkozni. Én sem szívesen szerepelnék a sajtóban feleségként, és húszéves egyetemistaként is nehezen tűrtem volna, ha apám vagy anyám kedves családi anekdotákat tálal rólam” – jelzi, hová nem enged szívesen bepillantást. – „Foglalkoztat, hogyan írhatnám életkoromban az ötöst négyesnek” – írja félig tréfásan a kérésünkre küldött önéletrajzában. Ennyire számít önnek a kor? – Nyilvánvalóan hiú vagyok. Lehet, hogy ez nem jó tulajdonság, mégis fontos nekem. Számomra örömforrás, hogy nő vagyok. Abban az értelemben legalábbis, hogy szépen öltözködhetek, hogy talán kedvesebbek velem, mint egy férfival, hogy az életben a női szerepeket is betölthettem. – Csak azt ne mondja, hogy azért választotta a mozgalmat, mert olyan helyet keresett, ahol tág tere volt a női szerepnek!? – Szeretek ott lenni, ahol a dolgok történnek. Nem tudok rá jobb magyarázatot. Fontos volt a számomra, hogy megvolt legalább az az illúzióm, bele tudok szólni a dolgokba. – És sikerült? Szülei, illetve élettársa mit szóltak politikai szerepvállalásához? – Nem örültek. Nem voltak benne biztosak, hogy a jó oldalon vagyok. Engem ez főleg a vége felé foglalkoztatott. Igaz, akkor már minden épeszű ember látta, hogy ez egy hanyatló hatalom. Őszintén beismerem, én erre csak későn jöttem rá. Viszont volt belőle hasznom: azáltal, hogy nagyobb volt a rendetlenség, megnőtt a mozgásterem... – Maradjunk még egy kissé régebbi múltban, de a mozgástérnél. Hogy jutott eszébe néhány év KISZ-ezés után a népi írókat kutatni az Akadémián? – Egész életemet bejárja az ide-oda csárdás: pár év apparátusi létet pár év „rendes” értelmiségi lét követ... Sokáig az volt az illúzióm, hogy csinálhatom őket egyszerre. Rám is igaz a mondás: „Én békén hagynám a politikát, de ő nem hagy békén engem.” – A politika nem engedte volna, hogy tudós legyen? – A valódi tudományos pályához nem volt meg bennem a szükséges kitartás. Valószínűleg a kívánatos invenció sem. Mindig vonzottak az olyan helyek, ahol gyorsabban zajlanak a történések. – Ezért tanított etikát? Gondoljuk, a szokásos herélt marxizmust kellett leadni... – Talán mert a kevésbé ideologikus orvosetikát oktattam, még előbb pedig filozófia- és etikatörténetet, ez nem okozott meghasonlást. A marxista filozófia ráadásul érdekes és izgalmas. Ha nem a sematikus változatát tanítja az ember, vállalható. Akár ma is örömmel tanítanám. – Aki hallja, adja át. Ön végül is, ahogy maga fogalmazta, sosem volt ellenálló, nem voltak konfliktusai... Ezek szerint mindennel egyetértett? – Ugyanaz volt a véleményem, mint sokaknak. Ha valóban hős lettem volna, persze nyilvánosan szólaltam volna meg. Ez nem történt meg. De volt három, a kultúrában zajló esemény, amelyek idején a pártközpontban voltam, és amikor talán meg kellett volna tennem. Az Írószövetséggel beállt konfliktushelyzetre, a Csurka-szilenciumra, illetve a Tiszatáj történetére gondolok. – Át tudjuk érezni. A történtek teljesen lebénították, vagy tudott tenni is valamit? – Persze nem sokat tettem: megelégedtem, hogy megpróbáltam belül és kívül szövetségeseket találni. Manapság nem illik mondani, de amikor már kint volt a házból, Aczél György is szövetséges volt ilyen ügyekben. Föl lehetett piszkálni, hogy beszéljen ezzel-azzal. A szilenciumot egy idő után föl is oldották. Ez persze nem nekem volt köszönhető. Szegény Csurka Istvánnak ma nyilván nem esik jól, de Berecz Jánosnak volt ebben komoly szerepe. Ő, talán színházi kapcsolatai miatt is, kellemetlennek találta volna, ha ez ügyben konfliktusba keveredik. – Zajlottak másutt is – ha nem is ily sodrással – a dolgok. Sejtette, milyen lesz a vég? – Azt azért nem hittem, hogy az a rendszer ennyire komikusan és kisstílűen fog megbukni. Hogy szétporlad elemeire, és mindenki menekülni fog. – Ön is átment a Gondolat Kiadó élére. Nem úgy fogadták, mint egy... – ...ejtőernyőst? De úgy. Ez teljesen világos volt. Három ajánlatot is kaptam: az egyik volt a Gondolat, ahol nyugdíjba készült Siklós Margit, és keresték az új igazgatót. Szerencsém volt, nem volt belső jelölt. Aztán hamar megtaláltuk a közös hangot. – Az utolsók között kapott Munka Érdemrend aranyat. Mi állt az indoklásban? – Már nem emlékszem. Talán: lelkes kulturális munka!? Nyilván azért kaptam, mert tudták, hogy rövidesen menni fogok, és olyankor járt az obligát kitüntetés. – Beszéljünk a máról. A parlamenti hölgykoszorú mintha szordínós öltözködési versenyben volna egymással. Ön is figyeli, mikben jelennek meg mások? – Bárhová megyek, megnézem a nők ruháját. Mert érdekel. Miért volna ez másként a parlamentben? Szeretem a szép ruhákat, és imádok vásárolni, de azért egy kicsit rendetlen vagyok az öltözködésben. Egy hiányzó gomb vagy egy harisnyaszem-szaladás nálam mindig előfordulhat. – Sokan azért arra is felfigyeltek, amikor azt javasolta, hogy pártjában válasszák ketté a párt- és a miniszterelnöki funkciót. Nem fél Horn Gyula rosszallásától? – Noha szoktam vitázni a miniszterelnökkel, még nem tapasztaltam, hogy bosszúálló volna. Ha mogorvábban is nézünk egymásra pár hétig, az el szokott múlni. Persze ő nagy politikai játékos... – Ne adj’ isten, mégis megharagszik: ön mindent egy lapra tett, ha 1998-ban úgy adódna, hogy nincs tovább, mit csinálna? Vállalná adott esetben a háztartásbeli szerepét is? – Azt nem tudnám elképzelni magamról. Nekem szükségem van a saját anyagi függetlenségemre. Mellesleg rossz háziasszony is vagyok. LINDNER ANDRÁS, HORVÁTH ZOLTÁN
__label__bank 0.999606 __label__pénzügy 0.287778 __label__privatizáció 0.217348 __label__gazdaság 0.152042 __label__tőkekivitel 0.0803675 __label__fúzió 0.0275953 __label__külföldi@@befektetés 0.0132328 __label__hitelkonszolidáció 0.0113418 __label__állami@@szektor 0.00971848 __label__ipar 0.00649827 $$$ __label__geography__szlovákia 1.00001 __label__bank 1.00001 __label__geography__ausztria 0.995678 __label__pénzügy 0.77731 __label__privatizáció 0.592677 __label__organization__erste@@bank 0.546748 __label__gazdaság 0.348655 __label__geography__csehország 0.129413 __label__geography__svédország 0.0600966 __label__person__ivan 0.0534133 $$$ __label__bank __label__privatizáció geography__ausztria geography__szlovákia organization__erste@@bank organization__slovenská@@sporitelna genre__cikk year__2001 $$$ Bécsi bank Pozsonyban, Keleti távlatok $$$ Bécsi bank Pozsonyban Keleti távlatok Európa tíz legnagyobb lakossági bankja közé került az osztrák Erste Bank azzal, hogy a napokban megszerezte Szlovákia első számú pénzintézetét, a helyi bankpiac közel harmadát uraló Slovenská sporitelnát. Sokáig tabutémának számított Pozsonyban a legnagyobb szlovák bank, az 530 fiókjában 1,8 millió ügyfelet kiszolgáló Slovenská sporitelna (SLSP) privatizációja. Olyannyira, hogy 1998 tavaszán a jelenlegi vezető kormánypárt, a Szlovák Demokratikus Koalíció (SDK) gazdasági programjának ismertetésekor is gondosan ügyeltek rá, egyetlen szó se hangozzék el a takarékpénztár jövőjéről. Mostanra azonban kétségtelenné vált, hogy az eladáson kívül nemigen maradt más választása a kormánynak, ha el akarta kerülni a hosszú éveken át veszteséges SLSP bukását, megelőzendő a betétesek körében kialakulóban lévő pánikot. A bizonytalanságnak egy csapásra vége is szakadt, amikor január közepén Pozsony megállapodott az osztrák Erste Bankkal az SLSP 87,18 százalékos részvényhányadának eladásáról. Az SLSP-t az ötvenes évek elején, több száz államosított helyi takarékpénztár összevonásával hozták létre, és a szocializmus idején a lakossági betétek gyűjtésén kívül magánépítkezésekhez, illetve fiatal házasoknak nyújtott kölcsönökkel foglalkozott. A kilencvenes évek elején aztán belevetette magát az úgynevezett kisprivatizációba, aminek keretében üzletek és kisebb termelőegységek megvásárlásához adott hiteleket - amelyek jó részéről később kiderült, hogy törlesztésükre semmi remény. Helyzetét tovább nehezítették a különböző időszakokból származó - főként 1994-1998 között, a Meciar-kormány idejében, politikai nyomásra kihelyezett -, behajthatatlan vállalati hitelek terhei. Ráadásul időközben több külföldi tulajdonú középbank is megjelent a szlovák piacon, így a legnagyobb szlovák banknak a lakossági betétek terén a kilencvenes évek elején élvezett monopolhelyzete mostanra 35 százalékos részesedésre zsugorodott. Az SLSP korábbi zavaros elszámolásait tisztába tévő új kormány 1998-ra 4,7 milliárd, 1999-re pedig 5,6 milliárd koronás (1 korona = 6,07 forint) veszteséget mutatott ki, kellőképpen ráijesztve az ilyen számokhoz nem szokott közvéleményre. A Dzurinda-kormány ugyanakkor lendületes konszolidációs programot kezdett az állami bankok eladhatóvá tétele érdekében: az SLSP esetében ez 1999 decemberében 4,3 milliárd koronás tőkeemelést jelentett, majd két hullámban 32,4 milliárd koronányi rossz hitel átemelését két, erre a célra létrehozott állami konszolidációs intézményhez (HVG, 2000. július 22.). Ennek ellenére sokáig politikai vita tárgya volt, hogy a lakossági betétek jelentős részét kezelő bank mekkora hányadát engedjék át külföldi kézbe, s az eredetileg csak 52 százalékban gondolkodó kormány végül tavaly februárban döntötte el, hogy közel kilencven százalékos csomagot ajánl fel a három pályázónak: az osztrák Erste Banknak; hazai riválisának, az új tulajdonosával, a bajor HypoVereinsbankkal közösen induló Bank Austriának; valamint az olasz UniCreditónak. Utóbbitól szlovák bankkörökben igencsak tartottak, félő volt ugyanis, hogy az olaszok összevonják a Sporitelnát az általuk tavaly megszerzett kisebb szlovák pénzintézettel, a Polnobankával, s könyörtelenül csökkentik az alkalmazotti létszámot. A pályázatok tavaly decemberi felbontása után az ajánlatok alacsony összege miatt csalódott pénzügyminisztérium mindhárom érdeklődőt új, magasabb vételi ajánlat megtételére szólította fel. A „kérés” leginkább az Erste vezetőinél talált meghallgatásra, s 425 millió eurós ajánlatának köszönhetően január 11-én alá is írták Pozsonyban a privatizációs megállapodást. Az összeg 18,5 milliárd koronának felel meg, ami már megközelíti a kormány által áhított 20 milliárdot. Az SLSP magánosítása az első bankprivatizáció Szlovákiában, tavaly ugyanis a kormány sikertelenül próbálta eladni a hányatott sorsú Investicna a rozvojova bankát (IRB) és a kis Banka Slovakiát. A tervek szerint a pénzpiaci privatizáció az idén folytatódik a másik nagybank, a Vseobecna úverova banka (VÚB) állami kézben lévő többségi csomagja, illetve a Slovenská poistovna (SP) biztosító eladásával. A privatizációs bevételek felhasználásáról a kormány februárig dönt, a befolyó pénzből várhatóan elsősorban az államadósságot törleszti. A második legnagyobb osztrák banknak számító Erste mindenáron meg akarta szerezni az SLSP-t, hiszen - miután a Ceská sporitelnát tavaly februárban már megkaparintotta, mintegy 1 milliárd eurót fizetve a cseh takarékpénztár 52 százalékáért (HVG, 2000. február 12.) - most hozzájut az egykoron egységes bank „másik feléhez”. Az osztrák befektető számára az is vonzó lehetett, hogy az SLSP tavalyi nyeresége - az átvállalt hitelekre korábban képzett tartalékok felszabadítása nyomán - az előzetes adatok szerint közel 700 millió koronát, mérlegfőösszege pedig 7 százalékkal nőve, 185,5 milliárd koronát ért el. Mindez a lakossági betétek növekedésének köszönhető, aminek hátterében az áll, hogy néhány kisbank csődje és a konszolidációs program eredményei visszacsalogatták a korábban elpártolt ügyfeleket. Andreas Treichl, az Erste vezérigazgatója a szerződés aláírásakor a lakossági jelleg megtartását, a tőkemegfelelési mutatónak három éven belül a jelenlegi 12-ről 18 százalékra emelését, ötéves távlatban pedig 6,5 milliárd korona befektetését ígérte, hozzátéve, hogy részt vesznek majd a lakásépítések finanszírozásában, illetve a kis- és középvállalatok hitelezésében is. A szlovák bank megszerzésével - igaz, az ügyletet még jóvá kell hagynia a pozsonyi versenyhivatalnak, a szlovák jegybanknak és az osztrák bankfelügyeletnek - az Erste immár 32 ezresre emelte alkalmazotti létszámát az alig három évvel ezelőtti 3500 főről, s 8,2 millió ügyfelet szolgál ki, míg néhány éve még mindössze 600 ezres osztrák ügyfélköre volt. Az Erste mindenképpen naggyá akart válni, elérni egy olyan „üzemméretet”, amely a beszűkült osztrák piac lehetőségein túllépve jövedelmező vállalkozást biztosít. Az osztrák bankok közül utolsóként, csak 1997-ben kezdte meg kelet-közép-európai expanzióját, de mostanra, úgy tűnik, célba is jutott - miként Andreas Treichl bankvezér Pozsonyban fogalmazott: a bevásárlásoknak egyelőre vége, következik a konszolidáció időszaka.
__label__belpolitika 0.998726 __label__nemzetiségek 0.307368 __label__népszavazás 0.268951 __label__közigazgatás 0.140346 __label__kormánykoalíció 0.125933 __label__határon@@túli@@magyarok 0.0566624 __label__kisebbségek 0.0179962 __label__választási@@rendszer 0.0149671 __label__autonómia 0.0100236 __label__alkotmánymódosítás 0.00539494 $$$ __label__geography__szlovákia 1.00001 __label__belpolitika 0.9993 __label__kormánykoalíció 0.569863 __label__nemzetiségek 0.206904 __label__határon@@túli@@magyarok 0.122533 __label__népszavazás 0.0851091 __label__kisebbségek 0.0420977 __label__választási@@rendszer 0.0408557 __label__organization__magyar@@koalíció@@pártja 0.0362301 __label__kormányprogram 0.0229874 $$$ __label__belpolitika __label__népszavazás __label__közigazgatás __label__határon@@túli@@magyarok __label__kisebbségek __label__nemzetiségek geography__szlovákia organization__magyar@@koalíció@@pártja genre__cikk year__2000 $$$ Belpolitikai küzdelmek Szlovákiában, Megy-e vagy nem? $$$ Belpolitikai küzdelmek Szlovákiában Megy-e vagy nem? Szakértők szerint nem lesz érvényes a választások előrehozatalát célzó szlovákiai népszavazás, amelynek megtartását Rudolf Schuster államfő kedden engedélyezte. A Vladimír Meciar által kezdeményezett referendum ugyan belpolitikai vihart kavart Pozsonyban, ám a kabinetnek egyelőre nagyobb fejfájást okoz, hogy a koalíciós tag magyar párt kilépéssel fenyegetőzik, ha nem születik döntés a tervezett dél-szlovákiai magyar megye létrehozásáról. Senki sem vitatja Szlovákiában, hogy értelmetlen 200 millió koronát (1 korona = 6,12 forint) elherdálni egy esélytelen népszavazásra, mégis több százezren aláírtak egy, várhatóan érvénytelen referendum kiírását követelő petíciót. A kérvény ugyanis elsősorban politikai üzenet; kezdeményezője a két évvel ezelőtti választási vereségét követő csend után egyre aktívabb Vladimír Meciar exkormányfő, akinek pártja, a Demokratikus Szlovákiáért Mozgalom (HDZS) az idén tavasszal hirdette meg az előrehozott választást követelő népszavazás kezdeményezését, amire most kedden Rudolf Schuster államfő is áldását adta, s a referendumot november 11-ére ki is írta. A nem kötelező érvényű népszavazás kiötlői nem csalódtak szimpatizánsaik buzgalmában, a törvény által megszabott 300 ezer helyett rövid idő alatt mintegy 700 ezer aláírást sikerült összegyűjteniük. Az ívek átadásával mégis sokáig vártak. Először azért, nehogy esetleg a nyári szabadságolások idejére tűzzék ki a népszavazást, majd pedig attól tartva, hogy az időközben megbetegedett államfőt helyettesítő kormány megtagadja a referendumkiírást. Így a petíció csak akkor jutott el Schusterhez, amikor az elnök augusztus elején az innsbrucki klinikán visszavette az államfői jogköröket. Schuster elsősorban az alkotmánysértés veszélyére hivatkozott, amikor a régi politikai ellenfele által kezdeményezett népszavazás kiírása mellett érvelt. Bár a szlovák alkotmánybíróságnak egyelőre nincs lehetősége előzetes véleménynyilvánításra, Schuster már februárban kikérte néhány meg nem nevezett alkotmánybíró véleményét, akik nem találták alkotmányellenesnek az indítványt. Így az aláírás megtagadásával Schuster egy alkotmányellenes lépést kockáztatott volna meg, ami végső soron akár a székébe is kerülhetett volna. A két hónap múlva rendezendő népszavazáson a közvélemény-kutatások szerint a jogosultak legfeljebb 30 százaléka vesz majd részt, vagyis a referendum érvénytelen lesz. A kudarc nem lesz újdonság Szlovákiában: 1994-ben a privatizációról, 1997-ben a NATO-tagságról, illetve a közvetlen elnökválasztásról, 1998-ban pedig ismét egy privatizációs kérdésről tartottak balul végződött referendumot. De még egy esetleges siker esetén is a parlamentnek kellene kiírnia az előrehozott választást, a kormánykoalíció pártjai pedig hetek óta gondosan kikerülik a választ arra a kérdésre, hogy kötelezőnek tartanák-e magukra nézve a nép akaratát. Az urnák elé járulók számát egyébként politikai elemzők szerint nem annyira a zajos kampányra készülő ellenzék, mint inkább a kormánykoalíció belső válsága szaporíthatja. A legutóbbi kongresszusa óta egyértelműen az ortodox szárny által uralt Demokratikus Baloldal Pártja (SDL) továbbra is nyíltan akadályozza a kormányprogram neki nem tetsző pontjainak teljesítését. A választást nyert, de mára csupán parlamenti frakcióként létező Szlovák Demokratikus Koalíción (SDK) belül Mikulás Dzurinda kormányfő ez év elején alapított Szlovák Demokratikus és Keresztény Uniója (SDKU) megragadt a 14 százalékos népszerűségnél, ugyanakkor biztosnak látszik, hogy nem lesz képes magába olvasztani az SDK-tag Kereszténydemokrata Mozgalmat (KDH) és Demokrata Pártot (DS). Schuster egykori politikai hátterének, a koalíciós partner Polgári Egyetértés Pártjának (SOP) a népszerűsége mélyen a parlamenti küszöb alá süllyedt, így az esélylatolgatások már nem is igen veszik figyelembe. A helyzetet tovább rontotta, hogy augusztus elején a sokáig a legstabilabb koalíciós erőnek számító Magyar Koalíció Pártja (MKP) a kormányból való kilépést is kilátásba helyezte, ha a tervezett közigazgatási reform során nem jön létre egy magyar többségű regionális önkormányzat. A közigazgatási reform célja, hogy - közel tízéves halasztás után - az államigazgatás átadja jelenlegi hatásköreinek nagy részét a helyi, illetve az újonnan kialakítandó regionális önkormányzatoknak. A jobboldali kormánypártok javaslata szerint megszűnnének a jelenleg a központi állam meghosszabbított „karjaként” működő járási hivatalok, s feladataikat a megyei, járási önkormányzatok vennék át (számukról még javában folyik a vita, a jelenlegi nyolc helyett a tervekben 12 megye szerepel). Az egyes minisztériumok ugyanakkor regionális hálózatokat építenének ki. Az SDL ellenzi a közigazgatási hivatalok felszámolását, a baloldali hagyományokra hivatkozva minél több jogkört igyekszik meghagyni a központ - és a hozzá hagyományosan hű jelenlegi hivatali struktúra - kezében. A közigazgatási reform legfontosabb hozadéka mindenképpen a regionális önkormányzatok, azaz az új megyék létrehozása lenne. Ezzel kapcsolatban a legnagyobb gondnak sokáig az tűnt, miként lehet kijelölni a jövendő megyeközpontokat az egymással rivalizáló városok között. Ebben a vitában nyitott új frontot augusztus közepén az MKP, amely nem kis meglepetést okozva úgy kezdte el követelni a Komárom központú 13. megye létrehozását, hogy a vita alapjául szolgáló kormányjavaslat kidolgozása során korábban egyszer sem jelentkezett ilyen igénnyel. A komáromi megyét a nyugat-szlovákiai tömbmagyarságnak otthont adó hat déli járás alkotná, amelyekben a magyarok aránya együttesen 52 százalékos. Az MKP egyrészt azzal érvel, hogy - a kormányzati tervezetben szereplő - Nagyszombat és Nyitra megyék létrehozása megosztaná a tömbmagyarságot, és ezekben a területi egységekben csupán az anyanyelvi nyelvhasználat lehetőségét biztosító 20 százalékos nemzetiségi arányhoz közeli helyzet alakulna ki. Attól is tartanak, hogy a tervezet szerint nagyfokú gazdasági önállósággal rendelkező megyékben a fejlesztési forrásokat a főleg magyarlakta déli járások rovására osztanák szét. Az MKP rámutatott: míg a legtöbb tervezett megye lakossága háromszázezer körüli, addig Nyugat-Szlovákiában - nyilván a magyarok magas arányát ellensúlyozandó - két hétszázezres megyét vázoltak fel. A javaslat keltette vihar néhány nap múlva valamelyest enyhült, a Mikulás Dzurinda kormányfővel folytatott tárgyalás után Bugár Béla, az MKP elnöke már arról beszélt, hogy a járásokat esetleg valamelyik korábban is tervezett megye keretében vonnák egybe. Ez feltehetően azt jelentené, hogy a dunaszerdahelyi és a galántai járást Nagyszombat megyéből Nyitrába sorolnák át. Bugár kijelentését elemzők úgy értékelik, hogy az MKP nem is gondolja olyan komolyan a kormányból való kilépést. Ugyanakkor a párton belül sokan úgy érzik, ideje lenne tőkét kovácsolni a koalíciós tagságból. Az MKP ugyanis zokszó nélkül szavazta meg az utóbbi két év gazdasági megszorító intézkedéseit, annak ellenére, hogy azok az átlagnál is jobban sújtották a szavazótábora nagy részét kitevő, falun élő, idős, illetve alacsonyabb keresetű rétegeket. Amikor viszont a kormányprogram MKP-érdekeltségű pontjainak a teljesítése került volna sorra, hirtelen megakadt a munka. Emiatt a választási időszak félidejében az MKP jószerével csak a kétnyelvű bizonyítványok engedélyezését tudja eredményként felmutatni választóinak. A következő várható nagy konfliktus az 1992-es alkotmány régóta esedékes módosítása, a napi gyakorlatban is sok problémát okozó hiányosságainak a kiküszöbölése lesz. A többi koalíciós párt ugyanis érthető politikai okokból húzódozik attól, hogy a bevezető a szlovák nemzet helyett az ország polgárairól szóljon. Ha viszont az MKP a parlamentben emiatt megbuktatja a módosítást, akkor több tucat, évek óta várt változás bevezetése is meghiúsul.
__label__közúti@@közlekedés 0.50001 __label__szabálysértés 0.00574025 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__magyarország 0.981463 __label__közúti@@közlekedés 0.0953595 __label__közúti@@baleset 0.0474359 __label__szabálysértés 0.0109969 __label__közlekedés 0.00160785 __label__külpolitika 1e-05 __label__geography__európai@@unió 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__közúti@@közlekedés __label__rendőrség __label__szabálysértés __label__uniós@@támogatás geography__magyarország genre__hír year__2013 $$$ traffipaxok $$$ Több mint ötszáz sebesség-ellenőrző ponton szűrhetik ki a gyorshajtókat, miután a rendőrség a tervezettnél egy évvel korábban, már jövőre üzembe helyezi az unió támogatásából vett traffipaxokat.
__label__szállodaipar 0.939923 __label__felszámolás 0.256842 __label__ingatlan 0.0251888 __label__befektetés 0.0149671 __label__idegenforgalom 0.00885735 __label__gyógyfürdő 0.00758724 __label__csalás 0.00670285 __label__húsipar 0.00308537 __label__egyetem 0.00289958 __label__műemlék 0.00272499 $$$ __label__geography__magyarország 1.00001 __label__felszámolás 0.803184 __label__szállodaipar 0.191943 __label__idegenforgalom 0.0827073 __label__befektetés 0.0209742 __label__person__tiborcz@@istván 0.0140736 __label__organization__hérosz@@építőipari@@rt. 0.0124417 __label__geography__egerszalók 0.00942259 __label__geography__visegrád 0.00942259 __label__utazási@@iroda 0.00649827 $$$ __label__bróker __label__felszámolás __label__gazdasági@@bűnözés __label__szállodaipar person__mészáros@@lőrinc organization__bérc@@hotel@@kft. organization__hórusz@@faktorház organization__quaestor@@pénzügyi@@tanácsadó@@zrt. genre__hír year__2017 $$$ HOTEL MÁTRA LIFESTYLE, Mészáros érkezik? $$$ HOTEL MÁTRA LIFESTYLE Mészáros érkezik? Több mint 900 millió forintért perli a Quaestor Pénzügyi Tanácsadó Zrt. (QPT) felszámolója a Hotel Mátra Lifestyle szintén quaestoros tulajdonosát, a végelszámolás alatt álló Bérc Hotel Ingatlanhasznosító Kft.-t – derül ki a QPT közbenső mérlegéből. A QPT egykor kölcsönt adott a hotelcégnek, ami azonban az utóbbi könyvelésében nem látszik. A bűnügyi zár alá vett hotelt 14,7 millió eurós, mintegy 4,5 milliárd forintos keretbiztosítéki jelzálogjog terheli az UniCredit Bank javára. A követelést a jelek szerint a Hórusz Faktorház vette volna meg. A hotel tulajdoni lapja szerint ugyanis a Hórusz megpróbált jelzálogjogot és „függő hatállyal történő vételi jogot” bejegyeztetni az ingatlanra, ám a földhivatal mindkettőt elutasította. Történetesen a Hórusz lett a hitelezője az egykor az állami MFB által pénzelt Saliris Hotelt tulajdonló Szalók Holding Zrt.-nek is. A mátrai és az egerszalóki szállodát egyaránt a Csík Zoltánon keresztül Mészáros Lőrinchez köthető Event-Immo Kft. üzemelteti. A Hórusz fizette ki azt a 3 milliárd forintot, amellyel a miniszterelnök rokonaihoz köthető Cider Alma Kft. tartozott a Magyar Nemzeti Kereskedőháznak – árulta el az állami cég a HírTv közérdekű adatigénylésére.
__label__fotóipar 0.437833 __label__szórakoztató@@elektronika 0.016413 __label__szállodaipar 0.0132328 __label__pénzügy 1e-05 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__geography__usa 1e-05 __label__belpolitika 1e-05 __label__politika 1e-05 __label__geography__európai@@unió 1e-05 __label__pénzügy 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__elektronikai@@ipar __label__fotóipar __label__kereskedelem genre__grafikon year__2006 $$$ Digitális fényképezőgépek világpiaca $$$ Digitális fényképezőgépek világpiaca 6150341.pdf