__label__szegénység 0.637041 __label__büntetőjog 0.281416 __label__történelem 0.173298 __label__közterület 0.100889 __label__temetkezés 0.0851091 __label__létminimum 0.0384762 __label__egészségvédelem 0.033096 __label__dohányzás 0.0293222 __label__egyházi@@ünnep 0.0251888 __label__hajléktalanok 0.0236995 $$$ __label__szegénység 0.831153 __label__geography__magyarország 0.77731 __label__történelem 0.685959 __label__büntetőjog 0.132974 __label__közterület 0.0566624 __label__környezetszennyezés 0.0488678 __label__temetkezés 0.0474359 __label__büntetés-végrehajtás 0.0275953 __label__dohányzás 0.0216253 __label__halálbüntetés 0.0209742 $$$ __label__szegénység geography__magyarország geography__osztrák-magyar@@monarchia genre__cikk genre__keretes year__1995 $$$ Kéregetésszabályok $$$ Kéregetésszabályok A civilizáció során minden állam megpróbálta szabályozni a koldulást – mondja Bús Balázs „kéregetéskutató”, aki az egyik legjelentősebb „modern” jogszabályként az 1478-es nürnbergi koldusrendeletet említi. Eszerint ott csak a keresőképtelen helyiek koldulhattak. A kéregetést félévente megújítandó engedélyhez kötötték, kiegészítve azzal, hogy aki nappal szégyellt koldulni, az az esti időszakra külön engedélyt kaphatott. Látható bajaikat a nürnbergi koldusoknak el kellett takarniuk. Ha a koldus nem volt nyomorék, koldulás közben könnyű munkát – például fonást – kellett végeznie. Angliában az első koldusrendeletet 1350-ben alkották meg, ez azonban valójában nem a kéregetést szankcionálta, hanem az adományozást. 1361-ben viszont már betiltották a koldulást, s börtönnel, súlyosabb esetben lefejezéssel fenyegették. A Habsburg-birodalomban az első koldulási szabályzat, az 1775. október 12-én kelt, A koldusok és kóborlók megrendszabályozására című birodalmi helytartótanácsi rendelet értelmében a külföldi koldulókat kitoloncolták, a munkaképes belföldi koldusokat pedig munkára kényszerítették. A rendelet megállapította, hogy a koldulással sokan visszaélnek: ezek az emberek „se nem vének, se nem hibás testűek, csak munkakerülés végett, a laza és tunya életmódért öltik fel a kolduscondrákat. Hogy még látványosabbá tegyék költött balsorsukat, a legrongyosabb ruhát hordják, tépett ruhájukat teszik kirakatba szegénységük tanulságául. Nap-nap után látszanak – mellükig érő szakálluk alatt – igen egészséges, ráadásul erős embereknek eleven, jól táplált orcái..., többen sántának tettetik magukat, de csak akkor, ha látják. Máskor viszont úgy haladnak, mint minden egészséges emberek. Sőt, nemcsak gyors mozgásukat veszik fel, hanem mankóikat fegyverek helyett verekedésre használják... Némelyikük oly gonoszságra adja a fejét, hogy teljesen egészséges gyermekeket is megcsonkítanak, vagy tagjaikat megnyomorítják, kificamítják, vagy más módon meghibásítják, csak hogy ők is kolduljanak.” A csalások elkerülése végett a helytartótanács elrendelte a koldusok összeírását. A munkaképtelenek eltartását a helyhatóság kötelességévé tették, ugyanakkor kimondták, hogy a koldusok házasodását meg kell akadályozni. 1879-től Ausztria–Magyarországon már törvény tiltotta az engedély nélküli könyöradomány-gyűjtést, a 16 éven aluli gyerekek koldulásra küldését, a koldusok csoportos fellépését, a nyomor és a betegség színlelését. Már a monarchia után Budapesten a hatóságok 1928-ban 194, 1929-ben 381 könyöradomány-gyűjtési engedélyt adtak ki, engedély nélküli koldulás címén 1928-ban mintegy másfélezer, 1929-ben közel kétezer polgárt büntettek meg. Egerben 1927-ben szegényügyi bizottság jött létre, amely felkérte a kereskedőket, hogy havi befizetéssel „váltsák meg” a koldusoknak szánt összeget. Akik így tettek, nyomtatványt kaptak a következő felirattal: „Tilos a koldulás! Az üzlet tulajdonosa a szegénysegélyezést havonként megváltja”, illetve „Koldusok! Alamizsnánkat a városi Szegénygondozó Hivatal kezeli!”. A koldusok kénytelenek voltak a hivatalnál jelentkezni, így rövidesen el is tűntek a város utcáiról, ami más városok vezetőit is arra indította, hogy kövessék az egri példát. 1936-ban egy belügyminiszteri rendelet az úgynevezett „egri normát” az egész országra kiterjesztette, és a koldulást mindenütt betiltotta. A második világháborút követően a kormány először 1968-ban foglalkozott a kérdéssel, rendeletben szabályozva a koldulást és az adománygyűjtést: a nyilvános és házaló koldulást ezer forintig terjedő pénzbírsággal javasolták sújtani. A munkaképes, mégis munkanélküli koldusok a Büntető törvénykönyv előírásai alapján közveszélyes munkakerülőnek minősültek, ennek alapján két évig terjedhető szabadságvesztéssel, illetve szigorított javító-nevelő munkával vagy pénzbüntetéssel is büntethetőek voltak. A 17/1968-as kormányrendelet jelenleg is hatályos – az ezer forintos pénzbírság időközben ötezer forintra emelkedett –, a közveszélyes munkakerülésről szóló passzusait azonban a parlament 1989-ben hatályon kívül helyezte.
__label__bank 1.00001 __label__pénzügy 0.771854 __label__jegybank 0.090103 __label__bankrendszer 0.0488678 __label__hitelkonszolidáció 0.0420977 __label__vezetőváltás 0.0236995 __label__privatizáció 0.0229874 __label__fúzió 0.0154346 __label__takarékszövetkezet 0.00556492 __label__állami@@szektor 0.00371725 $$$ __label__bank 1.00001 __label__pénzügy 0.959164 __label__bankrendszer 0.0534133 __label__hitelkonszolidáció 0.0488678 __label__jegybank 0.0420977 __label__privatizáció 0.0321107 __label__állami@@szektor 0.0267693 __label__organization__bank@@moszkvi 0.0159164 __label__aranytartalék 0.0149671 __label__geography__oroszország 0.0149671 $$$ __label__bank geography__oroszország organization__szberbank genre__cikk year__1996 $$$ Szberbank, Centrális erő $$$ Szberbank Centrális erő Új elnök került a legnagyobb oroszországi bankbirodalom, a tavaly év vége óta likviditási gondokkal is szembenéző Szberbank élére, s a többségi tulajdonos jegybank saját befolyásának az erősödését várja tőle. A néhai Állami Munkás-takarékpénztárakból 1988-ban szovjet, 1990-ben orosz takarékbankká, majd még ugyanabban az évben részvénytársasággá átalakított Szberbank történetében fordulópontot jelenthet a 38 éves Andrej Kazmin, eddigi pénzügyminiszter-helyettes bankelnöki kinevezése. Az első számú vezető, Oleg Jasin menesztése mögött ugyanis nem egyszerűen a főrészvényesnek a pénzintézet gyengélkedő teljesítményével való elégedetlensége húzódik meg. Mint a többségi tulajdonost képviselő újdonsült jegybanki elnök, korábbi ügyvivő pénzügyminiszter, Szergej Dubinyin a Szberbank minapi soron kívüli közgyűlésén elismerte, az univerzális kereskedelmi bank Jasin által szorgalmazott koncepciója nem nyerte meg a kormányzat tetszését. Dubinyin az állam beleszólásának növelését szorgalmazta, egyértelmű stratégiaváltást sürgetett, aminek a legfőbb letéteményese éppen volt beosztottja, Kazmin lehet. Igaz, Kazmint némelyek túl fiatalnak és tapasztalatlannak tartják ahhoz, hogy biztos kézzel irányítson egy olyan kiterjedt pénzügyi birodalmat, mint amilyen a 76 regionális igazgatósággal, 1877 részleggel, mintegy 33 ezer fiókkal és 3 ezer ügynökséggel rendelkező, 194 ezer embert foglalkoztató és 230 millió számlát kezelő, 500 milliárd rubel alaptőkéjű Szberbank. Megfigyelők szerint Kazmin kiszemelésénél ugyanaz a kézenfekvő szempont érvényesült, mint az új felügyelőtanács tagjainak a megválasztásakor: a júniusban esedékes államfőválasztás előtt erősíteni a jegybank képében a részvények többségét birtokló állam szerepét a Szberbank hosszú távú és operatív döntéseiben. Ezzel a törekvéssel magyarázható, hogy a 17 fős felügyelő testületbe a központi bank 7, a pénzügyminisztérium és maga a Szberbank 2-2 tagot delegált, a kereskedelmi bankok képviselőinek a száma pedig majdnem az eddiginek a felére, 5-re csökkent. A személycserék révén feloldódni látszik az a bank működésének utóbbi éveit végigkísérő ellentmondás, hogy a betétek továbbra is állami garanciát élveztek, ám a Szberbank pénzkihelyezési politikája szinte alig tért el a többi kereskedelmi bankétól: a bevont lakossági pénzforrások zöme – olykor igen magas kockázattal – a magánszférába vándorolt. A Szberbank 1993–1994-ben a bankközi hitelpiac egyik legaktívabb résztvevője volt, két év alatt 29-ről 62 százalékra, azaz 2,48 milliárd dollárnyira nőtt a részesedése. A jegybank már tavalyelőtt riadót fújt, és komoly nyomást gyakorolt a Szberbank vezetésére, aminek eredményeképpen 1995 végére sikerült radikálisan visszafogni a kölcsöntőke kiáramlását. Egy év alatt a Szberbank bankközi piacon nyújtott hiteleinek az aránya a teljes hitelállományon belül 62-ről 22 százalékra mérséklődött, miközben az állami értékpapírokba fektetett eszközei majdnem a hétszeresükre nőttek, és meghaladták a 6 milliárd dollárnyit. Ez amúgy másfél milliárddal több, mint amennyit a Szberbank összesen hitelezésre fordított. Így a különböző becslések szerint a pénzintézet már az állampapírpiac harmadát-felét ellenőrzi, és tetemes mértékben járul hozzá a költségvetési hiány finanszírozásához. A gyökeres változások a Szberbank háza táján tehát még az előző elnök idején kezdődtek, ennek ellenére Oleg Jasint lemondatták. Ezzel is magyarázható, hogy távozása mögött némely szakértők más okot is sejtenek. Jelesül azt, hogy a Szberbanknak 1995-ben tetemes veszteségei keletkeztek, bár ezt az illetékesek mindenáron titkolni igyekeznek. Noha a bank a hivatalos – dollárban közölt – mérlege szerint 668 millió dolláros (a január elsejei 4640 rubeles árfolyamon 3099 milliárd rubeles) nyereséggel zárta az évet, a területi részlegek mintegy 30 százaléka ráfizetésesnek bizonyult, 40 százalékuk pedig nullszaldós lett. Aligha véletlen, hogy Jasin közelgő felmentésének a hírére pletykák terjedtek el a Szberbank óriási veszteségeiről. A moszkvai szaksajtó a leginkább azt firtatja, vajon pontosan mit takar a vezérválasztó közgyűlésre közzétett főkönyv „egyéb aktívumok” című 22 ezer milliárd rubelt tartalmazó tétele. Ebben a rubrikában szokták ugyanis elrejteni a bankok a behajthatatlan kinnlevőségeket is. A találgatásoknak tápot adott továbbá az is, hogy a Szberbank decemberben néhány vállalati ügyfelének nem tudott időben átutalást teljesíteni. Mindez azért is furcsa, mert a Szberbank a maga csaknem 24,35 milliárd dolláros (113 ezer milliárd rubeles) mérlegfőösszegével, az egész országot átfogó fiókhálózatával, az állammal való összefonódottsága, és az I. Miklós 1841-ben kelt, takarékpénztárakat létrehozó rendeletéig visszanyúló múltja révén a megbízhatóság jelképének számít az utóbbi esztendők zaftos pénzügyi botrányai közepette. Vannak régiók, ahol a banki infrastruktúra fejlődése a mai napig sem jutott túl a régi, kopott takarékpénztári helyiségeken, és egyedül a Szberbank – a pár évvel ezelőtt kínált 3-4 számlafajtához képest mára jócskán kibővült – pénzügyi szolgáltatásait lehet igénybe venni. Az összes lakossági betét 68 százalékát – 1996 elején 52 ezer milliárd rubelt – kezelő Szberbankban egyébként havonta legalább egyszer szinte mindenki megfordul, ha másért nem, azért, hogy kiegyenlítse a közüzemidíj-számláit, ezt ugyanis a bank monopolhelyzete miatt másutt nemigen teheti meg. A Szberbank privatizációjának a folytatását Moszkvában egyelőre levették a napirendről. A részvények 49 százaléka intézményi és magánbefektetők között oszlik meg, méghozzá úgy, hogy egyikőjüknek sincs 1 százalékosnál nagyobb pakettje. A papírok 51 százaléka a központi banké, s ezek sorsa körül bontakozott ki 1995 tavaszán kemény küzdelem a jegybank és a Szberbank menedzsmentje között. Egy akkor hozott törvény megtiltotta a jegybanknak, hogy kereskedelmi bankokban tulajdonrésze legyen, így 1996. január 1-jéig meg kellett volna szabadulnia a Szberbank részvényeitől is. A jegybank azonban a végsőkig ellenállt, s végül a parlament alsó háza 2000-ig meghosszabbította a „mandátumát”. Ezt viszont január első napjaiban Jelcin elnök vétózta meg. A kormány állítólag most olyan törvényjavaslatot készít elő, amely a pénzügyminisztériumnak adná át a Szberbank részvénycsomagját.
__label__bank 1.00001 __label__pénzügy 0.870607 __label__bankrendszer 0.125933 __label__privatizáció 0.0396488 __label__hitelkonszolidáció 0.0384762 __label__pénz-@@és@@tőkepiac 0.0351548 __label__hitel 0.0203424 __label__értékpapírpiac 0.0197291 __label__bankbetét 0.0128312 __label__bankrangsor 0.0124417 $$$ __label__bank 1.00001 __label__geography__csehország 0.984104 __label__pénzügy 0.930468 __label__bankrendszer 0.461027 __label__privatizáció 0.177821 __label__befektetési@@alap 0.109716 __label__hitelkonszolidáció 0.090103 __label__person__radovan 0.061886 __label__bankrangsor 0.0600966 __label__részvény 0.0566624 $$$ __label__bank __label__értékpapírpiac geography__csehország organization__komercni@@banka genre__cikk year__1995 $$$ KOMERCNI BANKA, Nyugati nyitás $$$ KOMERCNI BANKA Nyugati nyitás „Hamarosan az eurokötvény-piacra is elmerészkedhetünk” – jelentette be egészen közeli terveit Richard Salzmann, a legnagyobb cseh kereskedelmi bank, a Komercni Banka elnöke, azt követően, hogy külföldi intézményi befektetők az utolsó darabig lejegyezték a prágai pénzintézet által a londoni tőzsdén néhány hete piacra dobott értékpapírokat. Az amerikai-svájci Credit Suisse First Boston által szervezett kibocsátás keretében a Komercni Banka részvénytőkéjének mintegy 3 százalékára rúgó, 32 millió dollár értékű, összesen 1,8 millió darabnyi részvénytulajdont megtestesítő, úgynevezett globális letéti jegyet (GDR) kínáltak fel eladásra, amelyből 3 darab ért egy 500 korona névértékű (1 USA dollár = 26 korona) részvényt. A kelet-európai bankok közül a nemzetközi pénzpiacon ily módon elsőként bemutatkozó Komercni Banka GDR-papírjainak a nyitó árfolyama egyébként majdnem pontosan megegyezett a prágai 1365 koronás részvénykurzus harmadával. A Komercni Banka részvényei ettől persze még továbbra sem forognak a londoni tőzsdén: a befektetők kizárólag a most kibocsátott letéti jegyekkel kereskedhetnek, amiből a – nagy sikerre való tekintettel – tervek szerint még az idén újabb 50, esetleg 80 millió dollár értékben dobnak majd piacra. Erre a Cseh Nemzeti Bank jogosította fel a 49 százalékban állami tulajdonban lévő pénzintézetet, engedélyezve a jelenleg 9,5 milliárd koronás részvénytőke 10 százaléka erejéig külföldi tőke bevonását. A Komercni Banka GDR-papírjai ezért is voltak olyan kelendőek, hiszen külföldieknek máskülönben meglehetősen nehézkes tulajdonrészt vásárolniuk cseh bankokban. A procedúra – a különféle cseh hatóságoktól beszerzendő engedélyek miatt – rendkívül hosszadalmas, és korántsem biztos, hogy végül eredménnyel jár. Mindemellett az első számú cseh kereskedelmi bank vonzó befektetésnek számít: a tavalyi évet 305 milliárd koronás mérlegfőösszegében közel 5 milliárd korona nyereséggel záró Komercni Banka az idei év első hat hónapjában profitját – a napokban közzétett féléves pénzügyi jelentés szerint – időarányosan majdnem megduplázta, 4,4 milliárdra növelte. A 17 ezer alkalmazottat foglalkoztató, 430 fiókból álló csehországi hálózattal rendelkező pénzintézet széfjeiben helyezi el a lakosság éves megtakarításainak közel a negyedét, és nála veszi fel a hitelek harmadát. Ez persze nem volt mindig így: az egyszintű bankrendszer öt évvel ezelőtti kétszintűvé alakításakor mesterségesen létrehozott kereskedelmi bankok, így a Komercni Banka is hatalmas, behajthatatlan, fedezet nélküli, kamatjövedelmet egyáltalán nem hozó kinnlevőséget örököltek a Csehszlovák Állami Banktól. A még a tervgazdaságban folyósított hitelek után az adósoknak mindössze egy jelképes, kamatnak aligha nevezhető összeget kellett a banknak leróniuk, s ha ezt sem tették meg, akkor sem volt hathatós eszköz a bankok kezében. A piacgazdaságban ismert módszer, a behajthatatlan követelések leírása sem volt járható út, a bankok veszély esetén bevethető forrással – kötelező tartalékolási mechanizmus híján – egyáltalán nem rendelkeztek. A Komercni Banka helyzetét csak súlyosbította, hogy kinnlévőségei hosszú lejáratúak voltak, ám azok finanszírozása még rövid távon is meghaladta a bank amúgy is szűkös pénzügyi lehetőségeit. Richard Salzmann, a Komercni Banka elnöki posztjára kinevezett állami banktisztviselő azzal kezdte a működését, hogy az örökölt kinnlevőségek után fizetendő kamatokat 1991-ben egy tollvonással a négyszeresükre emelte, az adósoktól pedig a tartozásuk összegét 120 százalékkal meghaladó értékű fedezetet kért. Egyúttal kuncsaftjainál megszüntettette a vállalatok egymás közti – kéz kezet mos alapon történő – hitelezésének rendszerét, és a már meglévő ilyesfajta adósságok után fizetendő kamatokat is a korábbi négyszeresére, 23 százalékra emeltette. A kamatjövedelmek hirtelen elkezdtek emelkedni: 1992-ben a kamatokból származó tiszta bevétel 14,8 milliárd koronára, a bank nettó forgalmának több mint háromnegyedére rúgott. Salzman lobbyzásának oroszlánrésze volt abban is, hogy a prágai kormány 1991-ben létrehozta a Konsolidacni Bankát, a bajba jutott állami vállalatok, pénzintézetek központi forrásokból való megsegítésére hivatott szervezetet. A milliárdos adósságleírásokat, majd nyomában a még nagyobb összegű újratőkésítést követően az Arthur Andersen könyvvizsgáló cég 1992-ben hitelesítette a pénzintézet mérlegét. Eszerint a közel 17 milliárd koronányi adósságleírás nyomán a Komercni Banka kénytelen volt 6 milliárd korona veszteséget elkönyvelni, ám megszabadult a nyomasztó örökség egy tetemes részétől. Ilyen körülmények között került sor a kuponos privatizáció első hullámában a bank részleges kiárusítására. Alig egy évvel ezután a már 4 milliárd korona nyereségű bank a cseh befektetők körében oly nagy bizalmat élvezett, hogy a kelet-európai viszonylatban legnagyobb összegű, mintegy 8 milliárd koronás részvénykibocsátását teljes egészében lejegyezték. Mindezek eredményeképpen a részvények 41 százaléka befektetési alapok, 7 százaléka kisrészvényesek, 3 százaléka pedig az úgynevezett kárpótlási alap birtokába került. Sikerült időben eleget tennie a Cseh Nemzeti Bank tőkemegfelelési előírásainak is: eszerint a bank szavatoló tőkéje elérte a hitelállomány 8,8 százalékát. A bank azonban még mindig nem rendelkezett a hosszú távú hitelek finanszírozásához elegendő pénzeszközökkel. A források bővítésére egymás után bocsátott ki – 20, majd 30 milliárd korona értékben, 7-8 éves futamidejű – kötvényeket. Salzman egyébként tavaly sem volt szívbajos: a 3-4 évvel korábban, az akkor magas inflációhoz igazított 14,5 százalékos fix kamatozású, ötéves lejáratú betéteket azonnali hatállyal felmondta, s mindössze 11,5 százalékot kínált a csalódott betéttulajdonosoknak, akik másutt sem kaphattak többet. A Komercni Banka ugyan hatalmas átalakuláson ment át, ám máig nem tudta teljes egészében legyűrni az induláskori hátrányát. A ma már 8 – többek között befektetési, alapkezelő, kis- és középvállalkozások finanszírozására szolgáló – társaságból álló bankkonglomerátumnak még tavaly is közel 6 milliárd korona értékben kellett behajthatatlan követeléseket leírnia, miközben vállalatihitel-állományának közel az ötöde, 21 milliárd koronányi az úgynevezett rossz tartozás. Salzmann szerint azonban aggodalomra semmi ok: az ilyesfajta hitelek legalább felére van fedezete.
__label__menekültek 0.932463 __label__határátlépés 0.307368 __label__határőrség 0.152042 __label__embercsempészet 0.090103 __label__idegenrendészet 0.0827073 __label__határsértés 0.0460439 __label__személy@@elleni@@erőszak 0.033096 __label__idegengyűlölet 0.0128312 __label__kiutasítás 0.0120638 __label__társadalom 0.0120638 $$$ __label__geography__magyarország 0.953976 __label__menekültek 0.859674 __label__geography__szerbia 0.822199 __label__geography__koszovó 0.562187 __label__társadalom 0.177821 __label__határátlépés 0.152042 __label__határőrség 0.115971 __label__idegenrendészet 0.0656148 __label__geography__albánia 0.0433758 __label__embercsempészet 0.0321107 $$$ __label__bűnözés __label__embercsempészet __label__menekültek __label__szervezett@@bűnözés __label__társadalom geography__magyarország geography__szerbia genre__cikk year__2009 $$$ MENEKÜLTTRAGÉDIA SZEGEDNÉL, Fekete Tisza $$$ MENEKÜLTTRAGÉDIA SZEGEDNÉL Fekete Tisza Szervezett nemzetközi embercsempészbanda után nyomoznak a csongrádi rendőrök a koszovói menekültek tiszai tömegszerencsétlensége nyomán. A Tisza szerb–magyar határszakasza vadregényes, erdős vidék, a röszkei átkelőtől keleti irányba 6-7 kilométeren keresztül a folyó holtága az államhatár. E holtág magyarországi szakaszán, Röszke mellett borult fel október közepén az a menekülteket szállító csónak, amelyből az albán Agron Rama és két kisgyermeke kimenekült. A férfi elmondása szerint tizennyolcan voltak a csónakban, köztük hét kisgyerek. A hatóságok a múlt hét végén három holttestet, köztük Rama feleségéét megtalálták, a többit nem keresik tovább. A jelek szerint a magyar rendőrség kezdetben nem vette komolyan a 28 éves férfi bejelentését. Az intenzív kutatás csak az után vette kezdetét, hogy múlt csütörtökön a koszovói sajtó az eltűntek családtagjaira hivatkozva megírta, alighanem nyomuk veszett a Tiszán átkelve illegálisan az Európai Unióba igyekvő honfitársaiknak. A közöny fő oka a férfi zavart viselkedése lehetett. Rama vallomásai ellentmondásosak, hol 15, hol 18 utasról beszél, ráadásul tettei sem támasztották alá megbízhatóságát: egy-, illetve hároméves kisgyermekét a fagypont körüli hidegben, az ártérben órákra hátrahagyva keresett segítséget – a segélyhívót végül egy röszkei nyilvános telefonfülkéből érte el –, mire a rendőrök megtalálták s kórházba szállították őket, az egyikük kómába esett. Mára mindketten túl vannak a veszélyen, apjuk ellen – akivel együtt vannak a Bevándorlási és Állampolgársági Hivatal (BAH) békéscsabai befogadóállomásán, úgynevezett bevándorlási őrizetben – gondatlanságból elkövetett súlyos testi sértés miatt indult büntetőeljárás. Ráadásul a státusuk sem egyértelmű: Rama menekültjogért folyamodott, magát koszovói albánnak mondva, de szerbiai sajtóhírek szerint szerb papírokkal igazolta magát (a BAH-nál különleges személyes adatnak mondják az állampolgárságot, így nem adtak róla tájékoztatást a HVG-nek). A fiatalember története számos más kérdést is fölvet, például hogy használnak-e egyáltalán a Tiszán akkora csónakot, amibe belefér tizennyolc ember, még ha az utasok egy része kisgyermek is (a csónakot lapzártánkig nem találták meg). A múlt hét végén mindenesetre négy hektáron folyt a kutatás az áldozatok után, a rendőrök mellett beszálltak a honvédség búvárai, illetve a civil speciális mentőalakulatok, s keresték a holttesteket a szerb hatóságok is. Végül magyar oldalról egy, a szerbiai Martonos, illetve Szerbkeresztúr térségéből – immár a Tisza főágából – pedig két további holttest került elő, valamennyiüket a menekültcsoport tagjaként azonosították a hatóságok, mielőtt múlt vasárnap befejezték a keresést. A Csongrád Megyei Rendőr-főkapitányság embercsempészet miatt indított nyomozást, ami lapzártánkkor ismeretlen tettes ellen folyt. Nyomoznak Szerbiában is, a Kikindai Rendészeti Igazgatóság vezetői a hét végén Tiszasziget–Gyálánál határ menti találkozón osztották meg értesüléseiket magyar kollégáikkal, s hétfőn Magyarországra érkezett az EU koszovói igazságügyi miszsziója (Eulex) ügyésze. Az Eulex sajtófőnöke, Christophe Lamfalussy a HVG-nek elmondta, szombat este feladta magát a koszovói rendőrségen a csempészek egyik helyi segítője, azt állítva, 6-8 ezer eurót kaptak a menekülők családjától. Koszovói sajtóhírek szerint öt, Kosovska Mitrovica, illetve Bujenovac környéki gyanúsított került eddig a rendőrség látókörébe. Az együttműködésre nincsen panasz – legalábbis mind a csongrádi, mind az országos főkapitányság részéről pozitívan jellemezték a közös munkát a HVG-nek. Márpedig a kooperáció elengedhetetlen, hiszen nyilvánvalóan ezt teszik az elkövetők is. Az ő munkájukat megkönnyíti például, hogy Szerbia máig az ország részének tekinti az önállósult Koszovót, így szerb állampolgárnak a koszovóiakat, akik ezért szerb okmányokat is igényelhetnek. A régi útleveleket például a mai napig elfogadják (így lehetett Ramánál szerb passzus, miközben felesége ruháiban koszovói papírokat talált a halottkém), és sokan élnek is e lehetőséggel. Igaz, pár hónapja a schengeni vízummentességre váró Szerbia új, biometrikus útlevelet vezetett be, s egyúttal megszigorította a koszovóiak kérvényének elbírálását, a dél-szerbiai Kursumlijából Belgrádba helyezve az ügyintézést. A Szerbia felőli illegális migráció 40-45 százalékát a koszovóiak teszik ki a magyar statisztika szerint (szerb források 80 százalékot írnak, hozzátéve, a határsértők „albán vagy roma” származásúak). Pál János alezredes a HVG-nek elmondta, az idén a Csongrád megyei rendőrök 1500 határsértőt kaptak el a megyében, s a visszajelzések szerint jól dolgoznak: sem a nyugati határról, sem az EU-ból nem jelezték, hogy bárki is átcsúszott volna a csongrádiak hálóján. A határsértők ugyanakkor többnyire nem a vízi utat, hanem inkább a zöldhatárt választják. Ehhez elengedhetetlennek tűnik beavatni a határ menti ingatlantulajdonosok egy részét is – a HVG helyi forrásai szerint nem kevesen választják a jövedelemkiegészítés e módját a Vajdaságban –, az embercsempészcsoportok ugyanis általában néhány napos vesztegeléssel ott várják ki az átkelésre biztonságosnak tűnő időpontot. „Egy hétvégi telek nyaralóval a határsávnál aranyat érő befektetés a szerbiai oldalon” – mondta vajdasági embercsempészetből megtollasodott, neve elhallgatását kérő forrásunk. Szerbiában egyéb kiegészítő szolgáltatások is ráépültek az embercsempészetre, nem egy hivatásos taxisofőr vállalja, hogy az országon belül, meghatározott állomáshelyek között fuvarozza a menekülteket. Időről időre fennakadnak ugyan a közúti ellenőrzéseken, de csak azok, akiknek nincsenek szerb okmányaik – így az utazás a magyar határig viszonylag kockázatmentes. A kereslet nem csökken. A Világbank számításai szerint a koszovóiak 45 százaléka szegénységben él, a munkanélküliek aránya megközelíti a 45 százalékot, miközben sokuknak élnek hozzátartozói Nyugat-Európában – a rokonság általában hozzájuk igyekszik eljutni. A balkáni háborúkból megerősödve kikerült exjugoszláv alvilág pedig a nemzetiségi problémákat félretéve együttműködik a fegyver-, a drog- és az embercsempészetben. Igaz, a tiszai tömegtragédia alighanem visszaveti a helyi maffia üzletét – sokan a családok bosszúfenyegetéseinek tudják be például, hogy máris akadt önkéntes segítője a koszovói rendőrségnek: ő alighanem nagyobb biztonságban érzi magát a fogdában, mint szabadlábon –, de a felderítésben a fő szerep a határon túl csak Schengen-huszárokként emlegetett magyar határőröké lesz.
__label__egyház 0.945005 __label__építészet 0.47659 __label__egyházi@@ingatlan 0.0716012 __label__belsőépítészet 0.00758724 __label__szerzetesrendek 0.00371725 __label__műemlék 0.00318268 __label__régészet 0.00289958 __label__ingatlan 0.00289958 __label__ügynökmúlt 0.0021257 __label__egyházpolitika 0.00193673 $$$ __label__geography__magyarország 1.00001 __label__egyház 0.999507 __label__építészet 0.262852 __label__egyházi@@ingatlan 0.0656148 __label__műemlék 0.0311538 __label__geography__fertőd 0.0159164 __label__organization__magyar@@katolikus@@egyház 0.00942259 __label__kereszténység 0.00807199 __label__országgyűlés 0.00289958 __label__organization__ferences@@rend 0.00248262 $$$ __label__egyház __label__egyházi@@ingatlan __label__építészet __label__ingatlan genre__keretes genre__táblázat year__2014 $$$ A legnagyobb befogadóképességű hazai templomok* $$$ A legnagyobb befogadóképességű hazai templomok* Táblázat: Templom, település Az építés ideje Tervező Befogadó- képesség (fő) Megjegyzés Szent István-bazilika, Budapest 1851–1906 Hild József, Ybl Miklós 8500 Hild kupolája 1868. január 22-én beomlott Prímási főszékesegyház, Esztergom 1822–1869 Kühnel Pál, Packh János, Hild József 8500** Mindszenty József síremléke az altemplomban Hit Park, Budapest 1996–1998 Ripszám János 7000 ülőhely alapterülete: 10 700 négyzetméter Érseki bazilika, Eger 1831–1836 Hild József 5000 külső szobrait Marco Casagrande faragta Püspöki Székesegyház, Vác 1761–1777 Isidore Canevale 5000 késő barokk kori klasszicista Püspöki székesegyház, Szombathely 1791–1814 Hefele Menyhért 5000 a második világháborúban súlyosan megrongálódott Evangélikus nagytemplom, Békéscsaba 1807–1824 Pumberger Ferenc, Hoffer Ferenc 5000 klasszicista stílusú Református nagytemplom, Cegléd 1836–1881 Hild József, Balázs Ernő 2400-2400 ülő- és állóhely utóbb eklektikus stílusban átépítették Református „főtemplom”, Debrecen 1808–1823 Péchy Mihály 3000 ülőhely Kossuth itt hirdette ki a Habsburgok trónfosztását 1849-ben Evangélikus nagytemplom, Sopron 1782–1784 tornyát Forster Lajos tervezte 2500 ülő- és 500 állóhely két karzatszint Evangélikus nagytemplom, Nyíregyháza 1784–1786 Giuseppe Aprilis, Melhouse János 3000 a XIX. században neoreneszánsz átépítés Református nagytemplom, Kunhegyes 1827–1848 Griesner József, Hild József 3000 Evangélikus „főtemplom”, Budapest, Deák tér 1799–1808 Pollack Mihály 2800 eredetileg katonai ruharaktárnak épült *A római katolikus egyház 5, a protestáns egyházak 3-3 épülettel szerepelnek. **Becslés. Forrás: HVG-gyűjtés
__label__művészet 0.855861 __label__kultúra 0.51563 __label__képzőművészet 0.392347 __label__divat 0.212079 __label__festészet 0.0656148 __label__luxusipar 0.0384762 __label__múzeum 0.0302246 __label__iparművészet 0.0229874 __label__formatervezés 0.0145136 __label__táncművészet 0.0106625 $$$ __label__művészet 0.955329 __label__képzőművészet 0.914911 __label__geography__franciaország 0.718604 __label__divat 0.51563 __label__kultúra 0.262852 __label__festészet 0.0311538 __label__luxusipar 0.0293222 __label__person__henri 0.0203424 __label__person__pablo 0.0185566 __label__person__picasso 0.0169249 $$$ __label__divat __label__képzőművészet __label__kultúra __label__múzeum __label__ruhaipar geography__franciaország geography__moszkva geography__oroszország person__dior person__christian genre__cikk author__poór@@csaba year__2011 $$$ Dior-kiállítás Moszkvában, A művészet jegyében $$$ Dior-kiállítás Moszkvában A művészet jegyében Világhírű festők képeinek társaságában láthatók a francia divatdiktátor, Christian Dior ruhakölteményei Moszkvában. Sejtelmes félhomályba burkolózott a moszkvai Puskin Múzeum egyik fő kiállítóhelyisége, a Fehér Terem. A plafont tükrök borítják, a neoklasszicista oszlopsort pedig másolatokkal egészítették ki, hogy a vitrinekben csillogó ruhakölteményeknek méltó helyet teremtsenek. A világhírű múzeum különleges tárlattal állt ugyanis elő: Dior – a művészet jegyében címmel a stílusalapító divattervező Christian Dior és követői, köztük Yves Saint-Laurent, Gianfranco Ferré, valamint a divatháztól nemrég botrányos antiszemita kijelentései miatt eltávolított brit John Galliano modelljeit mutatja be. Méghozzá művészi fotók és a modellekhez sokszor ihletet is adó festményremekek társaságában. „A fiatal Dior az 1920-as években galériásként kezdte, többek közt Pablo Picasso képeit állította ki” – magyarázta a HVG-nek Tatyjana Kabanova, a múzeum munkatársa, miért került húsz, egyebek közt a Puskin Múzeum, a párizsi Louvre, a Musée d'Orsay, a versailles-i múzeum és a moszkvai Tretyjakov-képtár gyűjteményéből származó, önmagában is értékes kiállítást alkotó mű a több mint száz kelmekreáció közé. A párosítás azt is jelezni hivatott, hogy légies modelljeivel a magát gyakran csak női szabóként emlegető Dior nemcsak a szépségre vágyó hölgyeket hódította meg, hanem a ruhatervezést is a művészetek rangjára emelte. Ő a kezében tűvel és gombostűkkel alkotott, a festők pedig festékkel és ecsettel – vallják e párhuzamról a kiállítás szervezői. A tematikus blokkokból álló tárlaton így a kecses, virágmintás és virágformát idéző ruhákat például Gustav Klimt Almafája, Vincent van Gogh és a kortárs brit művész, Marc Quinn színpompás tájképei egészítik ki, a női test vonalait dicsőítő részben pedig Picasso, Amedeo Modigliani egy-egy aktja több neves fotós munkája – köztük André Kertészéi – szolgál illusztrációként. A XIX–XX. század fordulójának „szép korszakát”, a mester által annyira kedvelt La Belle Époque-ot Giovanni Boldini kecses nőalakja és néhány finom vonalú kreáció idézi, de feltűnnek Paul Cézanne, Henri de Toulouse-Lautrec és Henri Matisse festményei is. Kiderül a bemutatóból az is, hogy a ruhaköltemények gyakran külföldi kultúrák hatására születtek és születnek máig is. Külön teremben állították ki a távol-keleti, a spanyol és az orosz ihletésű darabokat, egyebek közt japán grafikák, Francisco Goya és Kazimir Malevics képeinek társaságában. Az egyik legismertebb Dior-parfüm, a J'adore különleges formájú üvegeinek százaival rakták körbe a Puskin Múzeum ókori gyűjteményéből származó egyik eredeti, egyiptomi szarkofágot. A falon körben pedig – ugyancsak az ősi Egyiptom hieroglifáival a háttérben – a fáraók ihlette aranyszínű kreációk díszelegnek, mintegy igazolva a költő-színész-festőművész Jean Cocteau-t, aki szerint a könnyeden zseniális Dior neve az isten (dieu) és az arany (or) mágikus szavakat rejti magában. Sok tengert fog átszelni – jövendölték a legenda szerint még a fiatal Diornak, aki valóra is váltotta a jóslatot, szívesen utazott. A Szovjetunióban 1931-ben, 26 évesen járt. Szerette az egykori cári udvar eleganciáját és az 1920-as évek avantgárdját is, szívesen hallgatta például Szergej Prokofjev, Igor Sztravinszkij és Dmitrij Sosztakovics zenéjét, lelkesedett az 1925-ös, párizsi iparművészeti világkiállítás szovjet pavilonjáért, amelyet a neves konstruktivista építész, Konsztantyin Melnyikov tervezett. Divatháza viszont csak a mester 1957-ben bekövetkezett váratlan halála után két évvel jutott el Moszkvába, méghozzá 120 ruhával, 500 liter illatszerrel és 12 elragadó manökennel. Egy héten át napi három bemutatót tartottak, összesen 12 ezren látták a modelleket, és naponta 400 üveg parfümöt adtak el. Dior számos más országban is megfordult, különösen az után, hogy 1947-ben a forradalmian új, a nőiességet hangsúlyozó, úgynevezett New Look kollekció párizsi bemutatójával szinte egy csapásra nemzetközi hírnevet szerzett magának, majd átgondolt üzleti stratégiával divatházát világszerte ismert és elismert luxusmárkává tette. Ebben komoly szerepük volt azoknak a sztároknak is, akik gyorsan Dior híveivé, „az álomgyár tündéreivé” szegődtek, és akiknek a moszkvai kiállítás is külön fejezetet szentel. Marlene Dietrich különösen kedvelte a francia divatguru ruháit, a Rémület a színpadon című, 1950-ben forgatott Hitchcock-filmben például csak az ő modelljeiben volt hajlandó kamera elé állni, és néhány nappal a halála előtt, utolsó fotózásán, 1962 júniusában Marilyn Monroe is Dior-ruhában pózolt. 1951-ben ugyancsak Dior-estélyiben ünnepelte 21. születésnapját Margit hercegnő, II. Erzsébet angol királynő húga, az uralkodó menye, Diana pedig szinte sohasem vált meg Lady Dior táskájától. A párizsi Avenue Montaigne 30. alatti szalon ügyfele volt a filmszínészből lett monacói hercegnő Grace Kelly és Reza Pahlavi iráni sah hitvese, Farah királyné is. Ma pedig a filmvilág olyan csillagai kötődnek a luxusmárkához, mint Sharon Stone, Monica Belucci, Nicole Kidman, Sandra Bullock, Natalie Portman vagy a J'adore egyik reklámarca, Charlize Theron, de ott van a Dior-hívők között Nicolas Sarkozy francia államfő egykori manöken felesége, Carla Bruni is. POÓR CSABA / MOSZKVA
__label__sajtó 1.00001 __label__történelem 0.986373 __label__sajtótörténet 0.822199 __label__sajtószabadság 0.72488 __label__média 0.281416 __label__sajtópiac 0.201823 __label__cenzúra 0.0980893 __label__sajtóperek 0.0236995 __label__pr-tevékenység 0.0103382 __label__nemzetpropaganda 0.00971848 $$$ __label__sajtó 1.00001 __label__geography__magyarország 1.00001 __label__történelem 0.997758 __label__sajtótörténet 0.782673 __label__sajtószabadság 0.507822 __label__organization__hvg 0.156115 __label__cenzúra 0.0926978 __label__média 0.0695518 __label__organization__magyar@@nemzet 0.061886 __label__sajtópiac 0.0433758 $$$ __label__cenzúra __label__sajtó __label__sajtószabadság __label__sajtótörténet geography__magyarország genre__cikk genre__keretes author__murányi@@gábor year__2010 $$$ Magyar foltok $$$ Magyar foltok „Itt nagy szél fútt, elvitte a betűket.” Az első magyar nyelvű újság, a Magyar Kurir szerkesztője, Szacsvay Sándor jelezte ekképpen 1786-ban, hogy lapjában több hasáb nem nyomdahiba miatt maradt üresen. Buzinkay Géza sajtótörténész kötete szerint ez volt az első eset, hogy honi szerkesztő fehér folttal üzent. E lelemény alkalmazása a sajtó cenzorokkal folytatott macska-egér harcában a következő évtizedekben nem volt mindennapos. Bizonyság rá, hogy a Múlt és Jelen című „historiai és politikai erdélyi hirlap” szerkesztője, az egyébként császárpárti Szilágyi Ferenc nagy tisztelettel kért „engedelmet”, vagyis elnézést az 1841. április 6-ai szám címoldalán tátongó „hézagért”, mondván „az idő rövidsége miatt” nem tudott mit betenni a kihagyatott cikk helyébe. A fehér mezőbe nyomott „Bíróilag lefoglalva” jelzés a XIX. század végétől jött szokásba, amikor pedig Tisza István miniszterelnök 1914-ben elrendelte a lapok előzetes ellenőrzését, az üres oldalak váltak általánossá. A cenzorok figyelme korántsem csak a hadi helyzetre korlátozódott. A hazafiatlannak bélyegzett szociáldemokrata napilappal, a Népszavával például többször előfordult, hogy első oldalán csak a fejléc volt olvasható. 1916. november 23-án Kunfi Zsigmond vezércikkéből csupán a címet – I. Ferenc József meghalt – hagyták meg. Ennek fényében alighanem eufemizmus volt, amit ugyanabban az évben a Budapesti Újságírók Almanachja állított: „Az olvasó ne gondolja, hogy a sok fehér »ablak« mögött az újságokban valami borzasztó érdekes dolgok rejlenek. Nem. Csak egy félénk sajtócsősz túlságos aggodalmai rejlenek mögötte.” A túlságos aggodalmak korszaka 1921-ig, az előzetes cenzúra megszüntetéséig tartott, addig viszont a „megrendelők” gyakran váltották egymást. Előbb a Tanácsköztársaság vezetői, majd a román megszálló hatóságok, utóbb Horthy Miklós fővezér (majd kormányzó) szempontjai szerint „fútt a szél”. A második világháború kitörésének másnapján, 1939. szeptember 2-án pedig Teleki Pál miniszterelnök állított fel cenzúrabizottságot, amely legelőször éppen a kormányfő hívének számító Pethő Sándornak, a Magyar Nemzet főszerkesztőjének szeptember 3-ai, a világpolitikai helyzetet taglaló vezércikkét foltosította. Ám utána jószerével nem akadt olyan nap és olyan újság, amikor-amelyben a hivatal ne talált volna törölnivalót. Tíz nappal később azt is parancsba adták, hogy „fehér ablakok az első oldalon nem hagyhatóak”. E tilalmat 1940 augusztusában a lapok valamennyi oldalára kiterjesztették: „a hatóság által törölt részek helyét üresen hagyni vagy a figyelmet a törlésre egyéb módon felhívni nem szabad”. A szigorítás kijátszásában – mint az Vásárhelyi Miklós sajtótörténeti tanulmányaiból tudható – a Magyar Nemzet járt az élen. Ekkortól, a szöveg közé tördelték a Ferenc József keserűvíz reklámját, és a hirdetés nagyságával jelezték, mennyit voltak kénytelenek húzni a cikkből. A kommunista-szocialista évtizedekben elképzelhetetlen volt a fehér folttal való üzengetés, a hagyományt alighanem a Képes 7 című lap élesztette fel, amikor 1989 augusztusában üresen hagyott első oldalán a „lapunk fotóriporterét augusztus 21-én letartóztatták Prágában, amikor e lapszámunk címoldalát készítette” lakonikus üzenet szerepelt. Némiképp az ő példájukat követte 2001 májusában az akkor ellenzéki Magyar Hírlap, amikor munkatársait nem engedték be a kormányzó párt, a Fidesz kongresszusára. A „törvénysértő módszer ellen” a szerkesztőség a címoldalon üresen hagyott ablakkal tiltakozott. Egy évvel és egy kormánnyal később a Magyar Nemzet első oldaláról tűntek el a betűk. A lap ugyanis nem értett egyet azzal, hogy az Országos Választási Iroda (majd fellebbezés után a Legfelsőbb Bíróság is) kampánycsendsértésben marasztalta el. A szerkesztők szerint a Holnap választ az ország című cikk elé tördelt „K. O. mozaikszó” nem a választópolgárok befolyásolására irányult. 2009. február 11-én az időközben szélsőjobbra fordult Magyar Hírlap 13. oldalára mindössze két vastag sor került: „Követeljük a magyar sajtó szabadságát!”. A lap álláspontja szerint a sajtó szabadságának az uszítás („cigányok voltak ezek a gyilkos állatok”, akik „vesztünkre törnek”) szabadsága is része, az pedig tűrhetetlen, hogy ezért Gyurcsány Ferenc miniszterelnök az előfizetés le- és a hirdetések felmondására szólította fel az állami intézmények vezetőit. MURÁNYI GÁBOR
__label__gazdasági@@bűnözés 0.960371 __label__bűnözés 0.731069 __label__önkormányzat 0.615098 __label__korrupció 0.268951 __label__igazságügy 0.0396488 __label__politika 0.0179962 __label__önkormányzati@@vagyon 0.00885735 __label__repülőterek 0.00104223 __label__szervezett@@bűnözés 0.000814086 __label__bíróság 0.000580316 $$$ __label__geography__magyarország 1.00001 __label__bűnözés 0.912446 __label__politika 0.766304 __label__gazdasági@@bűnözés 0.743178 __label__önkormányzat 0.615098 __label__korrupció 0.538993 __label__igazságügy 0.112805 __label__person__hunvald@@györgy 0.0583558 __label__szervezett@@bűnözés 0.0154346 __label__organization__mszp 0.00942259 $$$ __label__bűnözés __label__csalás __label__gazdasági@@bűnözés __label__ingatlan __label__önkormányzat geography__budapest geography__magyarország person__budai@@gyula person__gyurcsány@@ferenc person__hagyó@@miklós person__hunvald@@györgy genre__hír year__2011 $$$ Április 7., Hunvald pere $$$ Április 7. Hunvald pere Több százmillió forintos értékre, bűnszervezetben elkövetett csalás, hűtlen kezelés és más bűncselekmények vádjával állt bíróság elé Hunvald György, Erzsébetváros volt MSZP-s polgármestere és 24 társa. Az éveken át folyó kirakatnyomozás után a törvényszéken gyengült a vád, az év végére elkészült igazságügyi szakértői jelentés szerint például a vitatott ingatlanok vételára és a piaci érték közötti különbség elhanyagolható. Hasonlóan akadozik valamennyi úgynevezett elszámoltatási – vagyis az előző kormány klientúráját közhatalmi eszközökkel kriminalizálni igyekvő – procedúra: a Hunvaldékéhoz hasonló terézvárosi büntetőügy nyomozása például még tart. A BKV esetében már az ősszel megtörtént az iratismertetés, de lapzártánkig nem állt össze a vádirat, miközben a vélelmezett városházi maffia főkolomposának tartott egykori alpolgármester, Hagyó Miklós (MSZP) és társai – a 2,5 évi előzetes után szabadított Hunvaldhoz hasonlóan – szabadlábon védekeznek. Budai Gyula elszámoltatási biztos kedvenc eljárásában, a sukorói földcsere ügyében pedig az ügyészség az ősszel meghozta a jobboldalon régóta óhajtott döntést: gyanúsított lett Gyurcsány Ferenc volt miniszterelnök.
__label__egyház 1.00001 __label__zsidó@@vallás 0.461027 __label__holokauszt 0.217348 __label__antiszemitizmus 0.129413 __label__zsidóság 0.0953595 __label__kereszténység 0.0408557 __label__vallás 0.0128312 __label__egyházi@@ingatlan 0.00942259 __label__abortusz 0.00942259 __label__szerzetesrendek 0.00885735 $$$ __label__egyház 1.00001 __label__organization__katolikus@@egyház 0.960371 __label__zsidóság 0.884049 __label__zsidó@@vallás 0.644235 __label__kereszténység 0.453272 __label__geography__vatikán 0.334599 __label__holokauszt 0.320831 __label__person__jézus@@krisztus 0.201823 __label__person__simon 0.196836 __label__antiszemitizmus 0.182436 $$$ __label__egyház geography__vatikán person__stein person__edith genre__hír year__1998 $$$ Edith Stein szent lett $$$ Edith Stein szent lett II. János Pál pápa vasárnap szentté avatta Edith Steint, aki 1891-ben ortodox zsidó családban született a németországi Breslauban (a mai lengyelországi Wroclawban), 29 évesen áttért a katolikus hitre, 1934-ben karmelita apáca lett, majd hollandiai menedékhelyén a Gestapo 1942-ben letartóztatta, és még abban az évben az auschwitzi gázkamrában ölték meg. A vatikáni Szent Péter téren tartott ünnepi misén - amelyen Helmut Kohl távozó német kancellár is részt vett - a pápa hangsúlyozta, hogy a keresztségben a Teresia Benedicta nevet felvett új szent ünnepe egyúttal a holocaustra való emlékezést is lehetővé teszi. A szentté avatáshoz szükséges csodát az egyház bizonyítottnak fogadta el: egy végzetes adag gyógyszert lenyelt amerikai lányt az mentett meg a haláltól, hogy szülei Teresia Benedictához imádkoztak. Az egyébként filozófus Edith Stein szentté avatása több zsidó vezetőből is felháborodást váltott ki. Szerintük a Vatikán ezzel megsértette a holocaust zsidó áldozatainak emlékét, továbbá a katolikus egyház nem hangsúlyozta Stein zsidó gyökereit, s azt, hogy nem azért ölték meg, mert katolikus volt, hanem azért, mert zsidó szülőktől származott. A Vatikán úgy tartja, Stein halálában a holland egyház antiszemitizmust elítélő akkori állásfoglalása is szerepet játszott, több zsidó főpap szerint viszont a szentté avatás torzítja a katolikus egyház holocaust alatti szerepének ábrázolását. A Vatikán mindenesetre elképzelhetőnek tartja, hogy Edith Stein az első zsidó származású szent az apostolok óta, de ezt nem lehet bizonyosan tudni, mivel a középkorban több kikeresztelkedett zsidó is szentté válhatott.
__label__internet 0.960371 __label__informatika 0.100889 __label__elektronikus@@sajtó 0.0236995 __label__reklám 0.0159164 __label__információszolgáltatás 0.0100236 __label__multimédia 0.00523013 __label__marketing 0.00523013 __label__cenzúra 0.00447838 __label__e-kereskedelem 0.0043415 __label__televízió 0.00371725 $$$ __label__internet 0.997378 __label__geography__magyarország 0.692652 __label__informatika 0.468801 __label__elektronikus@@sajtó 0.090103 __label__reklám 0.0550153 __label__szórakoztatóipar 0.0293222 __label__információszolgáltatás 0.0185566 __label__cenzúra 0.0179962 __label__multimédia 0.0136468 __label__szabadidő 0.00971848 $$$ __label__elektronikus@@sajtó __label__internet __label__média genre__cikk author__kazári@@csaba year__2008 $$$ HARC A KATTINTÁSOKÉRT, Turpisságok minden mennyiségben $$$ HARC A KATTINTÁSOKÉRT Turpisságok minden mennyiségben Az internet ingyenes, ráadásul nagyon sok pénzbe kerül. Ez a dotkom mondás nagyon is igaz: a legtöbb oldal gazdájának létszükséglet a hirdetési bevétel, márpedig a hirdetőket csak a nézettség érdekli. A látogatószám mesterséges felturbózására számos trükk ismert. Tulajdonképpen akárki felrakhat egy kis blogot az internetre, a fenntartásáért ugyanis nem is kell fizetnie, az oly áhított népszerűség viszont hozza a költségeket. Kell egy vagy több domainnév, nagyobb sávszélesség, hogy továbbra is gyorsan elérhető maradjon az oldal, nagyobb szerver, szebb dizájn, gyorsabb adatbázis és így tovább a végtelenségig. Minél népszerűbb egy internetes oldal, annál többet hoz – és annál többet is visz. És honnan máshonnan jöhetne a bevétel, mint a kattintásokból? Hiszen annál vonzóbb egy oldal a hirdetők számára, minél többen keresik fel. Lássuk, mire képesek, meddig mennek el az interneten jelen lévő cégek és magánszemélyek pár (ezer) kattintásért cserébe! Megtévesztés A legnépszerűbb módszer a megtévesztés. A lényege, hogy elhitetnek valamit a felhasználókkal, és csak a kattintás után derül ki, hogy mindebből semmi sem igaz – ám ekkor már késő, a kattintás megtörtént, az egyedi látogatók (unique user, UU) száma máris eggyel növekedett. A legismertebb példa erre, a Microsofttal jelenleg is jogi csatározást folytató „hamis MSN üzenet” nevű reklám, amelyet több közösségi és erotikus oldal is alkalmaz, mind a mai napig. A hamis MSN üzenet persze nem téveszt meg egy gyakorlott felhasználót – azonban a felhasználók nagy százaléka nem „gyakorlott”, és éppen erre épít ez a reklám. A képernyő jobb alsó sarkában előbukkanó ablak gyakorlatilag majdnem teljesen olyan, mint egy MSN üzenetablak, rákattintva azonban kiderül, hogy megtévesztés áldozatai lettünk, hiszen csak egy weboldalra irányít. A megtévesztés bevált, és pillanatnyilag még legális módszer. Az előugró, hamis MSN, Yahoo-chat vagy Gchat ablakocskák csak a kezdetet jelentik. Jóval kellemetlenebbek a hamis linkek és az úgynevezett „pop-under”-ek. Hamis linkek A hamis linkek egy egyszerű HTML- vagy JAVA-kód segítségével születnek, és ugyanúgy néznek ki, mint a hétköznapi linkek, azzal a cseppet sem elhanyagolható különbséggel, hogy egyáltalán nem oda mutatnak, ahova kellene. Ezeket, a szaknyelven „scam” vagy „trap” linkeket előszeretettel szórják szét különböző fórumokon és üzenőfalakon vagy e-mailekben a nagy site-ok marketingesei – tehetik ezt bátran, hiszen hasonlóan a megtévesztő reklámokhoz, a hamis linkekkel kapcsolatban sincs még semmilyen jogi szabályozás. Példának itt van a http://ingyeneskonyvek.com link. Ha az egeret fölé visszük, akkor az állapotsorban is azt látjuk, hogy „ingyeneskonyvek.com”, a link tehát korrekt. Ha azonban rákattintunk, máshol találjuk magunkat (többnyire valamilyen erotikus vagy társkereső oldalon, hiszen ők keresnek a legtöbbet az UU-kból). A trükk gyakorlatilag kivédhetetlen, hacsak nem nézzük meg minden oldal forráskódjában még kattintás előtt a linkeket, de ez azért nem túl életszerű. Alápattanó ablakok A felpattanó ablakok ideje leáldozott. Immár mindenki letiltja őket, muszáj volt tehát a cégeknek és az ügyes programozóknak kitalálniuk valami jobbat és valami kivédhetetlent. Nos, az „alápattanó” ablakokkal ez sikerült is: pillanatnyilag nincsen olyan megoldás vagy kiegészítő, amellyel ki lehetne védeni a „linkekhez csatolt pop-under” ablakokat. A megoldás lényege, hogy az olvasót érdeklő linkhez (illetve annak kódjához) egy másik ablakot is csatolnak. Aki rákattint a linkre, el is jut a választott oldalra (ebből a szempontból tehát minden korrekt), azonban amíg olvassuk a kiszemelt szöveget, az aktuális ablak alatt megjelenik egy másik oldal, és ez utóbbi üzemeltetője így máris megkapta a hőn áhított kattintást, azaz megint nőtt eggyel az egyedi látogatók száma. A pop-under gyakorlatilag nem zavar, hiszen nem „ugrik az arcunkba”, nem hátráltat az internetezésben. Amúgy viszont kivédhetetlen és letilthatatlan, hiszen ha látni akarjuk, amit látni akarunk, akkor kénytelenek vagyunk a szóban forgó linkre kattintani. Nincs mit tenni, a pop-under ablakok még jó pár évig velünk maradnak. Jönnek a robotok A látogatószám növelésének egyik legkedveltebb megoldása a robotok használata. A felhasználók szempontjából még mindig ez a legjobb trükközés, hiszen az internetező ebből mit sem lát – ügyes kis programok napjában többször is felkeresik az oldalt, gondoskodva a kattintásokról. Ez persze erősen kétségbe vonja a nézettségi adatok hitelességét, ami azonban nem gátolja meg az oldalak üzemeltetőit, hogy ilyen szolgáltatásokat vegyenek igénybe. Az egyik legnépszerűbb az AutoHits nevű szolgáltatás – 20 dollárért napi 1000 kattintást, 200 dollárért pedig százezret vehetünk –, és aki elég sok pénzt rászán, napok alatt lehagyhatja nézettségben bármelyik riválisát. Kérdés persze, hogy mi történik, amikor eljön az igazság pillanata. KAZÁRI CSABA
__label__idegenforgalom 0.921932 __label__kultúra 0.55448 __label__gazdaság 0.0875738 __label__életmód 0.0140736 __label__szállodaipar 0.00858749 __label__szabadidő 0.00832578 __label__luxusipar 0.00649827 __label__szolgáltatóipar 0.00491541 __label__iparművészet 0.0042088 __label__utazási@@iroda 0.00395541 $$$ __label__geography__magyarország 0.899131 __label__idegenforgalom 0.793116 __label__kultúra 0.629785 __label__geography__európa 0.028446 __label__iparművészet 0.0229874 __label__geography__afrika 0.0222962 __label__rendezvényszervezés 0.0203424 __label__gazdaság 0.0179962 __label__szabadidő 0.0100236 __label__belsőépítészet 0.00735583 $$$ __label__idegenforgalom __label__luxusipar __label__szállodaipar __label__utazási@@iroda geography__magyarország organization__kaviart@@kulturális@@társaság genre__cikk year__2013 $$$ Különleges utazások, Élményvadászok $$$ Különleges utazások Élményvadászok Önmagában egy hatcsillagos szálloda már nem elég, egyszeri és megismételhetetlen utazási élményre vágynak sokan azok közül, akik hajlandók a luxust megfizetni. „Képzeljetek el egy időutazást. A várost úgy nézzük meg, ahogy Leonardo látta, amikor az utcáin sétált, amelyre Michelangelo álmodott tereket és szobrokat, ahol Bramante rajzolta a Szent Péter-bazilika íveit. Azt a századot idézzük, amelyben Giordano Brunót megégették, amelyben cselszövésben és méregkeverésben remeklő Borgiákról suttogtak suszterek és bíborosok” – így hirdeti a Kaviart Kulturális Társaság áprilisi római útját, hozzátéve azért azt is, hogy a pestisjárvány megidézése az idén kimarad a programból. Mindezt nem akármilyen kísérővel: Csorba Lászlóval, a Magyar Nemzeti Múzeum főigazgatójával, a Római Magyar Kulturális Központ korábbi vezetőjével ajánlják, mondván, így lesz egészen kivételes az élmény. A Kaviart ugyanis olyan egyedi kulturális programokat szervez a tagjainak itthon és külföldön, amelyeken a kalauzok tudósok, festőművészek, művészettörténészek, professzorok, különleges egyéniségek, szórakoztató, karizmatikus személyiségek. Berlinben például Dalos György író vezeti az utazókat, New Yorkban pedig Pók Attila, a Columbia Egyetem professzora segít közel kerülni a metropolis szellemi életéhez. Reklámra nincs is szükségük, hírük ugyanis szájról szájra terjed. Az utakat hónapokig szervezik, percről percre megtervezik, így lesznek mindig hibátlanok – mondta a HVG-nek Lugosi Viktória, a Kaviart vezetője, hozzátéve: erre a legjobb bizonyíték, hogy sokan úgy jelentkeznek be egy-egy útra, hogy az árát nem is tudják. Díjszabásukat Lugosi nem sorolja luxuskategóriába, szerinte útjaik szellemileg vannak a legmagasabbra pozicionálva. „Mi egyszeri és megismételhetetlen élményt kínálunk” – fogalmazott, egy átlagos útnál azért rendszerint drágábban. Az egyedi utak szervezői úgy látják, a gazdasági válság kitörése óta az emberek még inkább az értéket keresik, és sokan hajlandók is megfizetni. „Szívesebben áldoznak többet olyan időtálló kalandokra és élményekre, amelyeket életük végéig emlegethetnek” – mondta a HVG-nek Horváth Róbert, a Baggio Private Travel alapítója. Horváth ügyfelei nem elégszenek meg azzal, hogy a luxusutak tervezésénél a katalógusok legdrágább hotelei vagy kész utazásai közül válasszanak. „Pontosan tudják azt a napot, amikor utaznának, és egyebekben sem akarnak máshoz alkalmazkodni, kompromisszumot kötni” – jellemezte utasaikat Horváth, hozzátéve, az egyénre szabott és életre szóló élményt kínáló utazásaik programja egyórás beszélgetés alapján alakul ki. „Mi Kubában nemcsak megnézzünk a szivarkészítőket, hanem magunk is megsodorjuk a saját szivarunkat – mondott példát arra, miben különböznek az átlagos irodáktól. – Annak, aki Mauritiuson szeretné a lábát lógatni, nem mi vagyunk a jó választás” – fogalmazott Horváth. Egyre többen vágynak misztikus kalandra és a megszokottól merőben más feltöltődésre is. „Talán mert a magyaroknak a misztikum egyfajta kitörés a szürke és most különösen nehéz hétköznapokból” – véli Emericzy Viktor, a Dél-Amerikában működő, de magyar tulajdonú, egyedi utakat szervező EncanTours ügyvezetője. Dél-Amerikában, azon belül is elsősorban Peruban és Mexikóban kínál olyan utakat, amelyeken a résztvevők ősi gyógyítóközpontokat, sámánszertartásokat vagy éppen deformált fejű múmiákat láthatnak. Misztikumban pedig arrafelé nincs hiány. A már az inka korok előtt létező gyógyítóközpontok nyomában a természet, a gyógynövények erejét lehet felfedni, vagy éppen a sámánokét, akik különböző rituálék, illetve a hallucinogén ayahuasca lián főzetének segítségével gyógyítottak, jósoltak. A deformált fejek több kultúrában is elterjedtek: gyerekkorban a még meg nem erősödött koponyát fatáblákkal különböző alakúra formálták, egyes magyarázatok szerint azért, hogy így a földönkívüliekére hasonlítsanak. Tavaly Peruban, Cusco közelében találtak egy hatalmas, nyújtott fejű múmiát, amit most DNS-vizsgálatnak vetettek alá. „Ezeken felül még számtalan érdekes hely van, barlangrajzokkal, hiedelmekkel, rituálékkal, energiákkal – magyarázta Emericzy, aki egyébként egy, a mókuskerékből kiugrott, multikat is megjárt és megunt exinformatikus mérnökként mutatja be magát, aki közel 60 ország bejárása után kezdett bele az utazásszervezésbe. – Ezeken a területeken számtalan megmagyarázhatatlan dolog történt, számtalan különleges erejű hely van, és a kultúrát átszövi a korábbi korok bonyolult hiedelemrendszere. Adott volt, hogy ezt is megmutassuk azoknak, akik valami másra vágynak utazásaik során, mint egy hideg koktélt szürcsölni egy hatalmas szállodában” – magyarázta. Az útjaikon részt vevők többsége a misztika iránt nagyon érdeklődő jobb módúak közül kerül ki, de kisebb számban akadnak olyanok is, akiknek ez az életük utazása, és hosszú éveken át spóroltak rá – mondta a tulajdonos. Bár van néhány ajánlott útiterv, a speciális utak általában személyre szabottak. A szervezést mindig komoly kutatómunka előzi meg, már csak azért is, mivel a tulajdonost is érdekli a téma, és bár sok ilyen helyszínt ismer, folyamatosan gyűjti az információkat a helyiektől. Igaz, erre sokszor nincs is szükség, mivel „akik ide akarnak jönni, általában maguk is előre tudják, mit keresnek”. Az EncanToursnál ajánlottak már egy- és háromhetes élményutazást is, az árak az időtartamon túl a szállás kategóriájától és az extra programoktól (meditációk, sámán- és egyéb szertartások) függően változnak, a hagyományos irodákénál 10–25 százalékkal magasabbak. Cserébe egyedi élményt ígérnek, s állítják, az utast olyan helyekre viszik el, amelyeket maga nehezen találna meg, több ilyen hely körbeutazása pedig egyedül szinte lehetetlen.
__label__történelem 0.994455 __label__irodalom 0.320831 __label__antiszemitizmus 0.0656148 __label__holokauszt 0.0460439 __label__zsidóság 0.0384762 __label__sajtó 0.0351548 __label__könyvkiadás 0.0136468 __label__jogtörténet 0.0109969 __label__sajtótörténet 0.00691384 __label__ügynökmúlt 0.00592107 $$$ __label__geography__magyarország 1.00001 __label__történelem 0.997827 __label__irodalom 0.887215 __label__sajtó 0.0174525 __label__cenzúra 0.0120638 __label__sajtótörténet 0.00913564 __label__person__illyés@@gyula 0.00832578 __label__geography__szovjetunió 0.00782589 __label__person__ottlik@@géza 0.00735583 __label__person__arthur 0.00507033 $$$ __label__irodalom __label__művészet __label__történelem geography__magyarország person__szép@@ernő genre__olvasói@@levél author__váci@@jános@@gábor year__2016 $$$ Egy fanyar magyar $$$ Egy fanyar magyar HVG, 2016. január 23. A valóban összetéveszthetetlen tollú Szép Ernőről írott cikkük szerzője azt állítja, hogy az író 1945 után – miközben a megrázó erejű Emberszag című könyvét írta – „békebeli élményeibe révedő tárcákat” publikált. Kivételt erősítő szabályként idézték a Ne hidd című, döbbenetesen kemény versét. Vajon az úgymond apolitikus „révedések” nem voltak-e önmagukban is felkiáltójelek? Vajon az agyonpolitizált és ellenőrzött korszakban az (el)hallgatás nem volt-e beszédesebb politizálás, mint a dolgok néven nevezése? Mindez már 1989. december 23-án is felmerült bennem, amikor gondosan kivágtam akkori kedvenc lapomból, a Magyar Nemzetből az önök által is hivatkozott A gentry, a báró, meg a gróf című Szép Ernő-tárcát. A pontos adatot azért írom ide, mert az Ember Mária által majd négy évtizedes késéssel közreadott remeklés, tudtommal, azóta sem jelent meg egyetlen Szép Ernő-kötetben sem. Mint ahogy nem találtam meg a Keménykalap, lakkcipő, meg minden című briliáns életképet sem másutt, csak a Béke és Szabadság című képes hetilap 1952. április 13-ai számában, amire magam egy antikváriumi böngészés során csaptam le. VÁCI JÁNOS GÁBOR (BUDAPEST)
__label__építőipar 0.718604 __label__pártvagyon 0.00807199 __label__irodapiac 0.00248262 __label__üzleti@@tanácsadás 0.00240673 __label__biztonsági@@szolgálat 0.00226185 __label__könyvkiadás 0.00182021 __label__befektetés 0.00155876 __label__autópálya 0.00125484 __label__pártgazdálkodás 0.00104223 __label__nyomdaipar 0.000921051 $$$ __label__geography__magyarország 1.00001 __label__üzleti@@tanácsadás 0.0236995 __label__person__kapolyi@@lászló 0.0136468 __label__organization__mszdp 0.0132328 __label__organization__l.a.c.@@holding@@zrt. 0.0109969 __label__person__horváth@@lászló@@(konzul) 0.0100236 __label__organization__globimpex@@zrt. 0.00971848 __label__organization__infopress@@rt. 0.00942259 __label__person__nagy@@györgy@@(üzletember) 0.00942259 __label__person__marcus 0.00832578 $$$ __label__építőipar __label__gazdaság geography__magyarország person__virág@@attila organization__kvittek@@befektető@@és@@vagyonkezelő@@zrt. organization__tiara@@gazdaságszervező@@zrt. genre__hír year__2008 $$$ KHC Construction: Virág Attila sztrádaközelben? $$$ KHC Construction: Virág Attila sztrádaközelben? Autópálya- és útépítéssel foglalkozó cégbe fektetett Kvittek Zrt. nevű érdekeltsége révén a Virág Attila (képünkön) SZDSZ-közeli üzletember nevével fémjelzett Tiara Gazdaságszervező és Tőkebefektetési Rt. Az 500 ezer forint törzstőkéjű KHC Construction Kft.-ben jegyzett még az L.A.C. Holding Zrt., amely Horváth Lászlónak, Kazahsztán korábbi magyarországi tiszteletbeli konzuljának a vállalkozása, valamint Csák István András. Utóbbinak van némi tapasztalata az útépítésben, igaz, családi cége, az Út '97 Kft. jelenleg felszámolás alatt áll. Az SZDSZ-székházat közvetve tulajdonló Virág cégének részesedése a KHC Constructionban 36 százalék, ennyije van az L.A.C.-nek is, míg Csáké 28 százalék.
__label__vasúti@@közlekedés 1.00001 __label__sztrájk 0.999403 __label__közlekedés 0.932463 __label__béralku 0.119213 __label__szakszervezet 0.0209742 __label__vasúti@@baleset 0.00942259 __label__vasúti@@járműgyártás 0.00371725 __label__érdekvédelem 0.00165848 __label__kötelező@@felelősségbiztosítás 0.000676702 __label__közalkalmazottak 0.000617076 $$$ __label__geography__magyarország 1.00001 __label__organization__máv 1.00001 __label__vasúti@@közlekedés 1.00001 __label__sztrájk 0.999606 __label__organization__vasúti@@dolgozók@@szabad@@szakszervezete 0.988323 __label__közlekedés 0.932463 __label__person__gaskó@@istván 0.52343 __label__organization__vasutas@@szakszervezet 0.48439 __label__organization__máv@@start@@zrt. 0.187143 __label__organization__liga@@szakszervezetek 0.115971 $$$ __label__vasúti@@közlekedés __label__sztrájk __label__közlekedés geography__magyarország organization__máv genre__hír year__1994 $$$ VASUTAS-SZTRÁJK $$$ VASUTAS-SZTRÁJK December elejére kétórás figyelmeztető sztrájkot tervez a vasúti dolgozók mintegy 98 százalékát, 64 ezer főt tömörítő három érdekképviseleti szervezet: a Vasúti Dolgozók Szabad Szakszervezete (VDSZSZ), a Vasutasok Szakszervezete és a Mozdonyvezetők Szakszervezete. Gaskó István, a VDSZSZ elnöke szerint a MÁV Rt.-vel folytatott tárgyalások vakvágányra futottak, s ha e hónap végéig nem sikerül folytatni a párbeszédet, a szakszervezetek drasztikusabb eszközöket lesznek kénytelenek bevetni. November 21-én ugyanis eredménytelenül fejeződtek be a főként Szabolcs-Szatmár, Békés és Hajdú-Bihar megye úgynevezett gyenge forgalmú vonalain dolgozó 1250 vasutas elbocsátásáról és a legalább inflációkövető béremelésről szóló tárgyalások. „Ha a figyelmeztető sztrájk nem jár eredménnyel, általános, az ország egész területére kiterjedő munkabeszüntetés is elképzelhető” – mondta a HVG-nek Gaskó István. A MÁV gyakorlatilag azt a november 8-i kormányhatározatot követi, amely szerint a jövő év végéig 900 kilométernyi vasútvonalat kell üzemen kívül helyezni – válaszolt a HVG kérdésére Jánosi Imre, a MÁV humánpolitikai főosztályának vezetője. A MÁV a 2,5 százalékos soros, évi béremelést felajánlotta ugyan a dolgozóknak, ám ennél többet Jánosi Imre szerint nem tudnak adni.
__label__játékipar 0.44554 __label__videojáték 0.0534133 __label__szoftveripar 0.0203424 __label__gyermekek@@helyzete 0.0109969 __label__iparjogvédelem 0.00649827 __label__márka 0.00523013 __label__állattartás 0.00447838 __label__kiállítás 0.00447838 __label__kultúra 0.0036036 __label__cd-rom 0.00338661 $$$ __label__játékipar 0.812877 __label__geography__japán 0.803184 __label__videojáték 0.307368 __label__szoftveripar 0.00691384 __label__szórakoztatóipar 0.00523013 __label__márka 0.00491541 __label__organization__nintendo 0.0047652 __label__prostitúció 0.00461957 __label__cd-rom 0.00408014 __label__gyermekek@@helyzete 0.00395541 $$$ __label__életmód __label__informatika geography__japán organization__bandai genre__cikk author__gáti@@júlia year__1997 $$$ Új elektronikusjáték-őrület, Állati jó $$$ Új elektronikusjáték-őrület Állati jó Tavaly november óta új játék tartja izgalomban Ázsiát. A japán Bandai cég miniatűr elektronikus játékából, a tamagocsiból eddig 10 millió darab kelt el. Több ázsiai országban már a betiltását fontolgatják, de a jelek szerint az USA-t és Európát is hamarosan hatalmába keríti a tamagocsi őrület. „Ez több mint játék. Oktatóeszköz, amely felelősségtudatra nevel. Az embereknek gondoskodniuk kell valamiről, ami olyan, mint egy háziállat. E gondoskodástól függ, meddig élhet állatkájuk. A tamagocsi állandó figyelmet igényel, szüksége van ránk, s ha nem foglalkozunk vele, megbetegszik és meghal” – magyarázza a szabályos világőrületet keltő játék filozófiáját Mary Woodworth, a japán Bandai Corporation amerikai részlegének szóvivője. A Bandai cég tavaly novemberben először Japánban dobta piacra a tamagocsit, s két hónap alatt 350 ezer darabot adott el belőle. A mai napig 10 millió darab lelt gazdára, s a játékgyártó cég azt reméli, hogy jövő márciusig 40 milliósra emelkedhet a tamagocsi-őrültek világtábora. Japánban már korra, nemre és foglalkozásra való tekintet nélkül szedi áldozatait az új játékmánia. A tamagocsi elnevezés egyébként a tojás és az óra, vekker vagy „krumpli” összetételből származó szó, amelynek magyar átirata talán a tojpli, a tojás alakú krumpli lehetne. A néhány gramm súlyú, színes műanyag tokba zárt, folyadékkristályos kijelzővel ellátott szerkezet elindításakor „születik meg” a digitális háziállat. A játékon található gombok nyomkodásával lehet – sőt kell – gondoskodni a képernyőn megjelenő, meglehetősen absztrakt formát öltő lényről. Nem csupán etetni kell, ha odapiszkít, takarítani is kell utána, sőt rendszeresen igényli, hogy játsszanak vele, s ha beteg, a kijelzőn lévő injekciós tűvel gyógyítani is kell a jószágot. A tojpli amúgy meglehetősen követelődző, erőszakos, mert ha néhány percig nem foglalkozik vele a gazdája, pityegéssel hívja fel magára a figyelmet. Szerencsére este kilenc körül nyugovóra tér – ilyenkor „kívánságára” el kell sötétíteni a játék képernyőjét – s reggelig alszik. Ha a kis kedvencet jól tartják, a gyermek felnőtté válik, s elélhet a tojpli-kor végső határáig, két-három hónapig. Előbb vagy utóbb, de mindenképpen meghal, s visszatér a cyberspace-be, vagyis a számítógépes világűrbe, ahonnan érkezett. A játék váratlanul nagy sikere valóságos tojpli-mizériát teremtett Japánban. A gyár nem tudott lépést tartani a hirtelen támadt óriási kereslettel, úgyhogy azoknál a boltoknál, amelyek közhírré tették, hogy friss, néhány száz darabos tamagocsi-szállítmány érkezett, szabályos tömegjelenetek játszódtak le. Persze gyorsan kialakult a hiánycikk feketepiaca is: míg a boltokban 1900 jenért (16 dollár) árulták, addig a zugárusoknál ötvenszeres áron lehetett csak hozzájutni. A szóban forgó tét óriási nagysága miatt hamarosan felütötte a fejét az egyre veszélyesebb méreteket öltő tamagocsi-bűnözés is. A japán rendőrségnek több alkalommal is sikerült olyan tinédzsereket letartóztatnia, akik zsebében ott lapultak a frissen rabolt tojplik. A tojást kiköltő Bandai cég ezért figyelmeztette is a japánokat, ne hordják látható helyen játékukat, mert könnyen rablótámadás áldozatává válhatnak. Alkalmazottaiknak pedig arra hívták fel a figyelmét, hogy tartsák titokban munkahelyüket, nehogy megzsarolják őket. A virtuális háziállat átütő sikerét piacelemzők azzal magyarázzák, hogy Tokióban 13 millió ember szorong akkora helyen, amekkora tizedennyinek lenne kényelmes, így még a legapróbb háziállat tartására sem gondolhatnak. Nem véletlen, hogy éppen Japánban alakult ki az állatkereskedések sajátos profilja: egyfajta panzióként működnek, ahová a gazdik munkából jövet, ha idejük engedi, betérnek, hogy kedvenceikkel foglalkozzanak egy kicsit. Sőt, az ebtelenek itt bérelhetnek egy sétáltatás erejéig alkalmi kedvencet, hogy kiélhessék kutyabarátságukat. Amilyen gyorsan megnyerte a japán gyerekek szívét az új játék, olyan sebesen váltotta ki más ázsiai országok politikusainak ellenszenvét. A pekingi oktatási minisztérium illetékese szerint ez az importáru nem alkalmas a kínai diákok hazafias nevelésére. A malajziai kormány, amely elkötelezett híve a technológiai forradalomnak, bár elismerte, hogy a játéknak „vannak bizonyos értékei a matematikai és tudományos nevelésben, de – megítélése szerint – alapjában véve zavarja az iskolai munkát”. Miután pedig a Fülöp-szigeteki oktatási minisztérium államtitkára vett magának egy tamagocsit, úgy találta, hogy ilyen háziállat mellett a gyerekek nem tudnak tanulmányaikkal törődni. Több országban már túl is léptek a puszta bírálatokon – adta hírül a Financial Times című londoni napilap. A hongkongi, tajvani, thaiföldi és dél-koreai tanárok már ki is tiltották e követelődző kedvenceket az iskolákból. A tojpli-őrület persze nem maradt Ázsiában, május elsején a játék bemutatkozott New Yorkban és San Franciscóban, s június 15-e óta kapható USA-szerte. Ennek köszönhetően a Toys’R Us amerikai játékkereskedelmi cég a második negyedévben 15 százalékkal, 1,7 milliárd dollárról 2 milliárdra növelte kiskereskedelmi forgalmát, mert játékáruházait megrohanták a japán csodaszerkentyűért, amelyet már nagy várakozást keltve jócskán megelőzött a híre. Persze Európa sem maradhatott ki a jóból, tavasz vége, nyár eleje óta mindenütt kapható a tamagocsi. Magyarországon 5 ezer forint körüli áron – ám ennyiért úgy látszik, már nem sikerült legyártatni hozzá a magyar nyelvű, amúgy kötelező használati utasítást. Így csak az vegye, aki képesnek érzi magát valamely világnyelven követni a hosszú és bonyolult játékleírást. A világsiker láttán persze azonnal megjelentek az utánzatok is: elsősorban Kína jeleskedik az olcsóbb „áltamagocsik”, elektronikus dinók, kutyák és békák gyártásában. Egy hónappal ezelőtt a Bandai is új változattal állt elő, a háziszörnnyel, amelyből máig egymillió darabot sikerült eladnia. Hongkongban pedig állítólag piacra került a tamagocsi-maffiózó, amelyik cigarettát és alkoholt követel gazdájától. Nem véletlen, hogy a gyártók gondoltak az alantas ösztönök kiszolgálására is, hiszen több japán napilap hírt adott arról, hogy iskolás fiúk körében felütötte fejét a tamagocsi-szadizmus. Ahelyett, hogy az állatka jól tartásán fáradoznának, megpróbálják a lehető leggyorsabban eltenni láb alól. Aki viszont szívén viseli virtuális háziállata sorsát, az pusztulása felett érzett bánatában síremléket állíthat neki az interneten, ahol népes sírkert üzemel már a megboldogult jószágoknak. GÁTI JÚLIA
__label__internet 1.00001 __label__távközlés 0.998841 __label__telefon 0.938134 __label__ár 0.129413 __label__informatika 0.129413 __label__kábeltelevízió 0.0583558 __label__adatátvitel 0.0124417 __label__elektronikus@@sajtó 0.0109969 __label__szolgáltatóipar 0.00782589 __label__mobiltelefon 0.00691384 $$$ __label__internet 1.00001 __label__geography__magyarország 1.00001 __label__távközlés 0.999474 __label__telefon 0.99479 __label__organization__matáv 0.699264 __label__informatika 0.399822 __label__kábeltelevízió 0.201823 __label__ár 0.191943 __label__geography__csehország 0.0675567 __label__organization__upc@@magyarország@@kft. 0.061886 $$$ __label__internet __label__informatika __label__távközlés geography__magyarország genre__cikk author__riba@@istván year__1999 $$$ Díjkedvezmények internetezőknek, Telemizsna $$$ Díjkedvezmények internetezőknek Telemizsna Valamennyi hazai telefontársaság nyújt kedvezményeket az otthoni számítógépről internetezőknek, de egyedül a Matáv az, amelynek szolgáltatását bárki igénybe veheti. A telefontársaságok által kínált díjcsomagok között olyan is akad, amelyik nappal is versenybe szállhat a Matáv éjszakai tarifáival. Aki napközben szeretne internetezni, az a legjobban teszi, ha Monorra költözik - legalábbis ezt a következtetést lehet levonni a vidéki telefontársaságoknak a HVG kérdésére adott válaszaiból. Eddig azonban nem sok lakóhelyválasztásban játszhatott szerepet az internethasználat, ugyanis csak mintegy ezren barangolnak rendszeresen a hálón a Monortel körzetében, amiért napközben és éjszaka egyaránt nettó 1 forint 60 fillért kell fizetniük percenként. Ennél olcsóbban ma napközben sehol nem lehet internetezni Magyarországon. Igaz, a Monortel sem minden előfizetőjének adja meg ezt a kedvezményt, hanem csak a vele szerződött két szolgáltató, a DataNet és az Elender kuncsaftjainak. „Próbáltunk a Matávval is megállapodni, ők azonban elutasították ajánlatunkat” - mondta kérdésünkre Berényi Sándor, a Monortel marketingosztályának vezetője. Az osztályvezető szerint alacsony áraiknak köszönhetően internet-előfizetőik a magyarországi átlagnál többet, havi húsz órát is eltöltenek a hálón. Más kisebb telefontársaságok nem követték a monoriak stratégiáját, hanem inkább saját internetszolgáltatást indítottak. „A szolgáltatásunkat igénybe vevő előfizetőink számos ajánlat közül választhatnak” - mondta a HVG kérdésére a Vác és Gödöllő térségében működő Digitel 2002 munkatársa, Kisbaji Árpád. A kezdő hobbiszörfözőknek és a profiknak is kínálnak csomagokat, s a havi díjban benne foglaltatik egy meghatározott mennyiségű ingyenes szörfözési lehetőség. Ez - a szokásos internetcsomagok ingyenes óráin kívül - azt is jelenti, hogy ebben az időben telefondíjat sem kell fizetni. Például a középkategóriás, úgynevezett MidiNet hobbi-tarifacsomag havi 30 óra ingyenes hálójárást biztosít 5520 forintért, igaz, használata csak este 6-tól reggel 7 óráig, illetve hét végén lehetséges. Utóbbi szépséghibát küszöböli ki a MidiNet profi változata, amely hétköznap is bármikor megengedi a szörfözést, s a 9900 forintos havi díjért 25 ingyenes órát ad. A MaxiNet hobbicsomagja 11200 forintért 80 ingyenórát kínál, de szintén csak a kedvezményes időszakokban. Ez a lehetőség már vetekszik a MatávNet áraival. A MatávNet Profi csomagjával ugyanis havi 7500 forintért 55 órát lehet internetezni, itt viszont a telefonkapcsolat díját még külön meg kell fizetni. A Csongrád megyében érdekelt Déltáv a Digiteléhez hasonló csomaggal rukkolt elő - igaz, azonos cégcsoporthoz tartoznak -, de annál valamivel drágábban kínálja ugyanazokat a lehetőségeket. A szegediek a kedvezményes időt is kettéválasztják, reggel 5-7 és este 6-10 óra között nemcsak a telefon, de az internetezés díja is magasabb. Egyvalamiben viszont nincs különbség: mindkét szolgáltató csak azoknak ad telefondíj-kedvezményt, akik az internetezésre az ő szolgáltatásukat veszik igénybe. Szakemberek szerint Magyarországon a telefondíjak hátráltatják legjobban az internethasználat elterjedését. A hátrányt jelzi, hogy a 3 millió telefon-előfizetővel és a 300 ezer otthoni számítógép-használóval szemben - becslések szerint - jelenleg csupán 60 ezer otthoni internetező van. A kritikákra válaszolva a Matáv 1998 januárjában bejelentette, hogy az este 10-től reggel 7-ig tartó időben csupán 100 forintot kell fizetnie annak, aki internetezni óhajt otthoni telefonján. Az ötletet az internetes közönség kedvezően fogadta, s a kedvezmény bevezetése után olyan zsúfoltság alakult ki egyes internetszolgáltatóknál, hogy este 10 óra után egyszerűen nem lehetett kijutni a világhálóra. Ez a probléma a technikai fejlesztésekkel megoldódott, ám az idei tarifaemelésekkel éppen az internetezők számára fontos helyi hívások díja emelkedett a legdrasztikusabban. A Matáv sokáig nem volt hajlandó kiteríteni kártyáit, s a kedvezmény csökkenésétől félő internetezők tavaly novemberben már bojkottot helyeztek kilátásba. December végén azonban a távközlési mamut úgy döntött, hogy meghagyja a kedvezményt: 150 forintban határozta meg az immár este 6-tól kezdhető „éjszakázás” árát, sőt a lehetőséget kiterjesztette az egész hétvégére. Ez már a profik számára is komoly vonzerőt jelentett, ugyanis a péntek estétől hétfő reggelig tartó időszakban 13 ezer forintnyi kapcsolatot kaptak 150 forintért. A Matáv viszont úgy érezhette, hogy túllőtt a célon, és áprilistól megszüntette a folyamatos hétvégi internetezés lehetőségét, azóta a 150 forintos „internetbérlet” hétvégeken délután 3-tól másnap reggel 7 óráig érvényes. Igazi áttörést azonban ezek a díjmérséklések nem hozhattak, hiszen az internethasználat látványos elterjedéséhez olcsóbbá kellene tenni a nappali hálójárást is. Ennek azonban egyelőre a magyarországi társaságok jócskán megkérik az árát, az internetezésért is a szokásos telefondíjat számlázva. RIBA ISTVÁN
__label__terrorizmus 1.00001 __label__politika 0.320831 __label__nemzetiségek 0.27514 __label__nemzeti@@függetlenség 0.268951 __label__külpolitika 0.164526 __label__arab-izraeli@@konfliktus 0.0926978 __label__kisebbségek 0.0656148 __label__háború 0.0518555 __label__északír@@konfliktus 0.0396488 __label__béketárgyalás 0.0362301 $$$ __label__geography__spanyolország 1.00001 __label__terrorizmus 1.00001 __label__organization__eta 0.999618 __label__geography__baszkföld 0.995105 __label__geography__madrid 0.492198 __label__geography__franciaország 0.44554 __label__geography__szerbia-montenegró 0.377551 __label__politika 0.355785 __label__organization__al-káida 0.182436 __label__nemzetiségek 0.156115 $$$ __label__terrorizmus geography__baszkföld geography__spanyolország organization__eta genre__cikk author__vass@@péter year__2001 $$$ Hadjárat az ETA ellen, Szabad kézzel $$$ Hadjárat az ETA ellen Szabad kézzel A madridi kormány - meglovagolva az USA elleni terrortámadás nyomán kialakult nemzetközi terroristaellenes hangulatot - fokozza a baszkföldi szeparatista szervezet, az ETA elleni fellépést. Franciaországban a napokban le is tartóztatták a szervezet vezérkarát, ám az ETA máris jelezte, hogy nem könnyű legyűrni: hétfőn nagy erejű bomba robbant a baszkföldi Vitoriában. Lefejezték az ETA-t! - adták hírül a spanyol lapok a napokban, miután a francia rendőrség letartóztatta a Baszkföld önállóságáért, Spanyolországból való kiszakadásáért küzdő Baszkföld és Szabadság (ETA) szervezet öt tagját, köztük a logisztikai vezetőnek számító, évek óta körözött Asier Oirtzabal Txapartegit, mozgalmi nevén Baltzát. A spanyol-francia határon húzódó Pireneusok egyik kis falujában, Daxban lefülelt vezérkar - az ETA feltételezett végrehajtó bizottsága - szervezte a sejtek fegyverrel, robbanószerrel, pénzzel és iratokkal való ellátását, és állítólag éppen arra készült, hogy 3 tonna robbanószert raboljon egy, a francia-svájci határhoz közeli raktárból. A letartóztatás érzékenyen érinti az 1959-ben alakult, 1968-as első halálos akciója óta mintegy 830 ember életét kioltó ETA-t. A szervezet a Franco-rendszer idején egyszerre harcolt a diktatúra ellen és a baszk önállóságért. A demokratikus átmenet után azonban nem találta a helyét, a politikai egyeztetések útján elért eredményeket nem tartotta kielégítőnek, ezért folytatta a fegyveres harcot, és mind a mai napig klasszikus városi terrorista módszereket - autóba rejtett pokolgépek, kivégzésszerű utcai gyilkosságok, emberrablások - alkalmaz. A madridi kormány sokáig kizárólagos belügyként kezelte az ETA elleni fellépést, amibe nemigen engedett beleszólást külföldről. Csak az utóbbi években jött létre e téren szorosabb kapcsolat Franciaországgal, mivel a szervezet tagjai közül mind többen kerestek menedéket a szomszéd országban, és az utóbbi években lényegében már onnan szervezték a spanyolországi akciókat. Az Egyesült Államokat ért szeptember 11-ei támadás után az ETA egyik napról a másikra a nemzetközi terroristaellenes harc egyik célpontjává vált: neve ott áll az USA és az Európai Unió (EU) által a terrorista szervezeteknek nyilvánított csoportok listáján. Colin Powell amerikai és Josep Piqué spanyol külügyminiszter múlt heti találkozója után Powell ki is jelentette: az amerikai kormány támogatni fogja Madridot a terrorizmus, az ETA elleni harcban. Madrid ezzel lényegében nemzetközi felhatalmazást kapott legsúlyosabb belpolitikai problémájának erőszakos megoldására. A José María Aznar vezette néppárti (PP) kormány eddig is meg volt győződve arról, hogy az ETA képviselte szélsőséges baszk nacionalizmussal szemben a legmegfelelőbb módszer a rendőrségi és a bírósági fellépés. Ehhez most külföldről újabb muníció érkezett, ami lehetővé teszi számára, hogy - legalábbis átmenetileg - elnyomja a politikai egyeztetés, a tárgyalásos megoldás híveinek a hangját. Nagy győzelem a madridi kormány számára a terrorista cselekményekkel vádolt személyek kiadatásáról a minap született, várhatóan még az év vége előtt életbe lépő EU-megállapodás (HVG, 2001. szeptember 29.) is, hiszen eddig számos ETA-tag tudta meghúzni magát valamelyik EU-tagországban, többnyire Franciaországban és Belgiumban. Hasonlóképpen nagy eredmény a terroristapénzek kivizsgálásának felszabadítása. Madridi feltételezések szerint ugyanis az ETA közvetett módon hasznot húz a baszk autonómiára fordított - központi, uniós, illetve helyi - támogatásokból, elsősorban a képzési, oktatási és kulturális alapokból szivárognak pénzek különféle csatornákon keresztül a szervezethez. A mostani rajtaütések nyomán az ETA - legalábbis rendőrségi körökben ebben bíznak - egyelőre pénz nélkül maradt. A megrohamozott lakásokban és raktárakban a fegyverek, robbanószerek, halállisták, hamis iratok és egyéb dokumentumok mellett mintegy 35 millió pesetányi (1 peseta = 1,55 forint) készpénzt is lefoglaltak. A pesetában, francia és belga frankban lévő kisebb-nagyobb összegeket gondosan szortírozva, borítékokban, ráadásul névvel és címmel, valamint a végrehajtandó akciókat részletező leírással ellátva találták meg. Az ETA - amely három, francia területen lévő baszk tartományt is belefoglalna megálmodott baszk államába - franciaországi jelenlétét Madrid a szervezet nemzetközi terrorista tevékenységének bizonyítékaként értelmezi. Emellett régóta ismert az észak-írországi IRA-val való „tapasztalatcsere”, arra is találtak bizonyítékokat, hogy az ETA algériai kiképzőbázisokat működtet, Kolumbiában „tanfolyamokat” tart a gerilláknak, és feltételezések szerint a rabolt fegyverek és robbanószerek egy része a szélsőséges palesztin szervezetnél, a Hamásznál köt ki. A hivatalos szóhasználatban az ETA-ra most végérvényesen kiterjesztett terrorista megjelölés sok elemző szerint lehetetlenné teszi a baszkföldi viszály tárgyalásos rendezését, akárcsak egy közeli tűzszünet kihirdetését. Az ETA támogatottságát ugyanakkor nehéz felmérni. Becslések - illetve az ETA mögött álló politikai párt választási eredményei - szerint a baszkföldi lakosság mintegy 10 százaléka ért vele egyet. A lakosság legalább fele ugyanakkor támogatja az ETA által is követelt függetlenné válást, de elveti az erőszakot. Baszkföldön mindenesetre sokan vannak, akik továbbra sem ejtik ki a szájukon a terrorista szót, és még ha el is ítélik az erőszakot, az ETA-tagokat sokkal inkább a baszk önállóságért harcoló hazafiaknak tartják. Ezt mutatja az a minapi baszkföldi tömegrendezvény is, ahol a szervezet négy - egy sikertelen akcióban - meghalt tagjára emlékeztek, és a szónokok valósággal hősként beszéltek róluk. A kormányzó Baszk Nacionalista Párt (PNV) elnöke, a veterán Xabier Arzallus egyik nagy sikert aratott minapi beszédében pedig igyekezett kivonni az ETA-t a nemzetközi terrorizmus köréből, azzal érvelve, hogy a csoport a nemzeti függetlenségért küzdő szervezet. Az össztűz nyomán az ETA ugyan megrendült, de nem állt le akcióival: hétfőn nagy erejű, autóba rejtett pokolgép robbant Baszkföld „fővárosában”, a tartományi parlamentnek is otthont adó Vitoriában, az igazságügyi palota előtt. A most lefogott Baltzának is megvan már az utóda: rendőrségi értesülések szerint az egyik franciaországi börtönből megszökött Félix Alberto López de Lacalle (Mobutu) állt a helyére. Vass Péter
__label__bűnözés 1.00001 __label__okirathamisítás 0.362979 __label__gazdasági@@bűnözés 0.355785 __label__pénzhamisítás 0.0120638 __label__csalás 0.0103382 __label__vámbűntettek 0.00691384 __label__zsarolás 0.00461957 __label__pilótajáték 0.00395541 __label__uzsorakölcsönzés 0.00383448 __label__feketepiac 0.00151118 $$$ __label__geography__magyarország 1.00001 __label__bűnözés 1.00001 __label__gazdasági@@bűnözés 0.637041 __label__okirathamisítás 0.300756 __label__pénzhamisítás 0.0851091 __label__person__kiss@@kálmán 0.0209742 __label__person__stadler@@józsef 0.0203424 __label__organization__energen@@rt. 0.0103382 __label__person__vodila@@viktor 0.00713143 __label__person__seres@@zoltán 0.00691384 $$$ __label__bűnözés __label__gazdasági@@bűnözés __label__határőrség geography__magyarország genre__hír year__2002 $$$ SIKKASZTÓ FŐTISZT $$$ SIKKASZTÓ FŐTISZT Üzletszerűen elkövetett, összesen 716 ezer forint kárt okozó sikkasztás és csalás miatt a Somogy Megyei Bíróság első fokon másfél év letöltendő szabadságvesztésre ítélte Csermák Tamás őrnagyot, a Nagykanizsai Határőr Igazgatóság volt osztályvezetőjét. A főtiszt, aki fellebbezett az ítélet ellen, a bíróság szerint a határőrség különböző műszaki cikkeit, tévét, videót selejteztetett le és tulajdonított el, valamint fiktív megrendelésekre teljesített kifizetéseket. Az üzletszerűség miatt a fogházbüntetés felfüggesztése az osztályvezető esetében szóba sem kerülhetett, hat társa viszont, akik okmányok kitöltésével segítették ügyleteit, csupán megrovást, illetve pénzbüntetést kapott magánokirat-hamisítás miatt. Kisebb jelentőségű korrupciós ügyek, főként készpénzzel „gyorsított” határátlépések miatt jelenleg is nyomozás folyik több mint egy tucatnyi alacsonyabb beosztású nagykanizsai határőr-tiszthelyettessel szemben.
__label__szórakoztatóipar 0.0758682 __label__gazdaság 0.0203424 __label__fürdőhely 0.0128312 __label__város 0.00913564 __label__rendezvényszervezés 0.00574025 __label__idegenforgalom 0.0043415 __label__sport 0.00233316 __label__városépítészet 0.00182021 __label__szállodaipar 0.00142036 __label__bevásárlóközpont 0.00121659 $$$ __label__geography__ausztria 0.817585 __label__szórakoztatóipar 0.0980893 __label__geography__bécs 0.0216253 __label__geography__salzburg 0.0174525 __label__geography__svájc 0.0159164 __label__geography__velence 0.0106625 __label__gazdaság 0.00858749 __label__városépítészet 0.00758724 __label__geography__magyarország 0.00574025 __label__sport 0.00491541 $$$ __label__szórakoztatóipar __label__városépítészet geography__ausztria geography__bécs genre__cikk author__földvári@@zsuzsa year__2004 $$$ A BÉCSI PRÁTER KORSZERŰSÍTÉSE, Újjá a ligetben $$$ A BÉCSI PRÁTER KORSZERŰSÍTÉSE Újjá a ligetben A sokadik megváltót kapta a bécsi Práter. Ezúttal egy francia tervező feladata lenne modernizálni a 18. században létesült vidámparkot, amelynek jelenlegi üzemeltetői azonban köszönik, nem kérnek a megváltásból. Praterrummel, azaz Práter-rumli. Így hívják a 238 éves bécsi vurstli leghangosabb attrakcióját, amelyet minden esztendőben megtartanak. Az idén augusztus 21-ére esett a nevezetes nap: zenekarok, bohócok, a habkönnyű műfaj kiválóságai produkálták ezúttal is magukat. A vidám parádé felszíne alatt féken maradtak az indulatok, amelyek az utóbbi hónapokban már többször is kirobbantak a kétszáz játékot és vendéglátóhelyet működtető práteres vállalkozókból. Alapvetően nem az zavarja a cirkuszi dinasztiákhoz hasonlóan generációról generációra szálló vidámparkos szakma képviselőit, hogy Bécs város elöljárói modernizálni akarják a Prátert. Hiszen hosszú a sora az átváltoztatási próbálkozásoknak, és ezekből eddig még egy sem valósult meg. A vizionálás 1990-ben kezdődött, amikor először csökkent ijesztően a látogatók száma. Az akkori alpolgármester, Hans Mayr indiai-kínai hangulatú mesevárossá álmodta a Prátert, benne a velencei Rialto híd hasonmásával. A hagymázas ötletből éppen úgy nem lett semmi, mint a város 1991-es ígéretéből, hogy 200 millió schillingből újrakövezik a vurstli főútját. Két évvel később a Roncalli cirkusz igazgatója óhajtotta megváltani a Prátert, visszacsempészve a régi szép időket. 1997-ben újabb idea kerítette hatalmába az önkormányzat illetékeseit, szabadidőközpont kiépítését tervezgették. Még abban az évben aktivizálódott a kanadai milliárdossá lett exosztrák Frank Stronach, ő négymilliárd schillinget ígért amerikai típusú Disney-parkjához. A következő esztendőben három funkcionális szigetté akarták szabdalni a Duna-csatornába ékelődött tágas mezőt, külön a szórakozásra, külön a sportolásra és külön a pihenésre alkalmas teret kihasítva belőle. 2002-ben harvardi építészhallgatók eresztették el a fantáziájukat, ám az ő ötleteik is dossziékban maradtak. 2003-ban Greta Laska alpolgármester vette kezébe az ügyeket, és pályázatot íratott ki a bécsi városliget korszerűsítésére. A 44 esztendős francia Emmanuel Mongon nyerte meg a tendert, s vele egy három évre szóló, összesen 1,5 millió euróval dotált megbízást, amelynek értelmében 2008-ra, amikor Ausztria Svájccal együtt rendezi meg a futball Európa-bajnokságot, kétszáz új projektet kell megvalósítania a szórakoztatópark-mesternek. Nehéz dolga lesz Mongonnak - ez már azt megelőzően világos volt, hogy idén májusban kiállította a makettjét és nagy vonalakban ismertette elképzelését. Nem csupán azért, mert egy már rég megvalósult célt tűzött maga elé, nevezetesen, hogy az ő keze alatt a Práter a világ leglátogatottabb szórakoztatóparkja közé fog emelkedni, miközben a tavalyi 4,2 millió látogatójával már a 19. helyen áll. Hanem azért is, mert nagy a tét: az alkalmanként átlagosan 23 eurót eljátszó látogatók évi 100 millió eurót hagynak a vidámparkban, amiből a város havi 700 ezer eurós bevételt húz. Ráadásul az újraálmodó kezét megköti, hogy a közvélemény érinthetetlennek tartja a hagyományos attrakciókat, mindenekelőtt a Bécs szimbólumává emelkedett, 65 méter magas óriáskereket, amelynek pirosra festett fülkéi kimustrált vasúti kocsikból készültek. De ragaszkodik a 35 méteres virágkerékhez, a liliputi vasúthoz, a minden évben újabb barlanggal és szörnyűségekkel gazdagodó barlangvasúthoz és a planetáriumhoz is. Mongon úgy gondolta, óvatosan jár el: nem megy bele terveinek részletes ismertetésébe, inkább az általános elvet teszi közzé, nevezetesen, hogy a jövő Práterében a különböző szórakoztatási eszközök kívülről megőrzik régiességüket, belül ellenben szupermodernek lesznek. A pónikörhintások, a nosztalgiaringlispílesek és a Práter-dinasztiák további jelesei azonban már ennyitől is megrémültek, és Práterszövetség néven szervezetet alakítottak, amelybe a 80 vállalkozóból 73 haladéktalanul be is lépett. Borzongva hallgatták, hogy Mongon a bérleti díjak emelésére készül, nevetségesnek tartva a mostani, négyzetméterenként 2 eurós összeget. Felháborítónak tartják, hogy a fantaszta francia többmilliós beruházásokra akarja rávenni őket, miközben csak egy évre szóló bérleti szerződést hajlandó kötni velük. Méghozzá azon az alapon, hogy a Práter földje a bécsi önkormányzaté, amely kizárólag az infrastruktúra fejlesztéséért felelős (például a vízvezetékrendszer kicseréléséért, a jelenleg összesen három vécéből álló toalettpark bővítéséért), az invesztíció érdemi részét viszont a vállalkozóknak kell előteremteniük. A szórakoztatópark-vizionárius azt szeretné, hogy az óriáskereket kötélpálya kösse össze a szintén a Práterben nyújtózkodó, nemrég felújított vásárvárossal, tervbe vette egy 4 ezer férőhelyes parkoló megépítését, és különböző témaparkokra osztaná fel a Prátert. Mongon szerint az eddigi ingyenességet is meg lehet szüntetni, fizessenek a vidámpark látogatói a belépésért, elvégre a fejlesztés terhe nem nehezedhet kizárólag a városra és a vállalkozókra. Ezen a ponton szakadt el a Práter-vállalkozók cérnája. Szóvivőjük közölte, hogy a francia tervező elképzelései homlokegyenest ellenkeznek a Práter szellemével, a szabadsággal és a korlátlansággal. Vétek volna kerítések közé szorítani a területet, és bűn lenne pénzt szedni csak azért, hogy valaki a szórakozás falain belülre kerülhessen. Ez utóbbi elv egyszersmind gyakorlati kérdés is, hiszen az 1-10 eurós díjak, amelyeket az egyes attrakciókért kell fizetni - az óriáskeréken például egy menet 7,50 euró -, nemzetközi összehasonlításban már így is magasak. A felhördülés meghátrálásra kényszerítette a vendégművészt, aki már lemondott a területfelosztásról, a belépti díjakról, és a parkolófejlesztést is visszafogta, amikor tudatták vele, hogy 2008-ra a metró eléri a Prátert. A Práterszövetség tagjainak azonban a visszakozás sem nyerte el a tetszését, egy augusztusi sajtóértekezletükön kaotikusnak minősítették a fejlesztés irányítását, hiányosnak az érintettek tájékoztatását. Legfőképpen azonban azt kifogásolták, hogy Mongonnak nincs egyértelmű kivitelezési elképzelése, s így finanszírozási programja sem világos. Hogy szomorújátékká változik-e a vidámpark ügye, azt még nem lehet tudni. Mongon egyelőre élvezi a városvezetés bizalmát, s úgy gondolja, egyenként meg tudja győzni a szórakoztatópark ősbérlőit. Ha mégsem így történne, a Bécs legfőbb látványosságai közé számító Práter mindenesetre akkor is tovább élne. FÖLDVÁRI ZSUZSA / BÉCS
__label__gazdasági@@bűnözés 0.991694 __label__bűnözés 0.50001 __label__korrupció 0.0373369 __label__gazdagok 0.00592107 __label__pártfinanszírozás 0.00574025 __label__labdarúgás 0.00226185 __label__olajipar 0.00117951 __label__mezőgazdaság 0.00107496 __label__pártgazdálkodás 0.000979752 __label__karitatív@@tevékenység 0.000921051 $$$ __label__korrupció 0.953976 __label__gazdasági@@bűnözés 0.644235 __label__bűnözés 0.307368 __label__geography__bulgária 0.0695518 __label__geography__szlovákia 0.0656148 __label__person__mihail 0.0550153 __label__person__dan 0.0534133 __label__gazdagok 0.0518555 __label__person__josef 0.0302246 __label__person__boriszov 0.0275953 $$$ __label__bűnözés __label__gazdagok __label__gazdasági@@bűnözés geography__szlovákia person__majsky person__josef genre__hír year__2007 $$$ Börtön Majskynak $$$ Börtön Majskynak Visszaéléseiért 12 évet kapott Jozef Majsky, az új szlovák kapitalizmus egyik szimbóluma. A kilencvenes évek elején szinte a semmiből vált az ország egyik leggazdagabb vállalkozójává, soha nem is tagadva, hogy maximálisan kihasználja politikai kapcsolatait. Ő volt az első szlovák újgazdag, aki a sajtónak bemutatta villáit és vadászbirtokait. Vagyonát még a szocializmus utolsó évében létrehozott szövetkezetével alapozta meg, amikor csillagászati összegekért értékesítette a Csehszlovákiában hiánycikknek számító tajvani számítógépeket. A Meciar-kormány idején állami cégeket olcsón megvásárolt, többet gyorsan felszámolt, az ingatlanokat pedig értékesítette. A kilencvenes években egész vállalatbirodalmat épített ki. Bukását végül annak köszönhette, hogy a pénzügyi szolgáltatók 2002. évi dominószerű csődhulláma idején szabálytalanul 800 millió koronát vett ki két cégéből. Majsky jelenleg hivatalosan vagyontalan, mert amikor vizsgálati fogságából a legfőbb ügyész utasítására rövid időre hazaengedték, minden cégét a gyermekeire íratta. Sikkasztásért, csalásért és szervezett bűnözésért ítélték el.