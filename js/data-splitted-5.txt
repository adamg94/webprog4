__label__terrorizmus 1.00001 __label__külpolitika 0.939923 __label__iszlám 0.907322 __label__merénylet 0.44554 __label__háború 0.320831 __label__politika 0.119213 __label__belpolitika 0.0803675 __label__arab-izraeli@@konfliktus 0.016413 __label__polgárháború 0.0154346 __label__vallás 0.0132328 $$$ __label__terrorizmus 1.00001 __label__geography__usa 1.00001 __label__külpolitika 0.959164 __label__geography__afganisztán 0.822199 __label__person__bin@@laden 0.812877 __label__person__osszáma 0.812877 __label__iszlám 0.699264 __label__merénylet 0.414909 __label__organization__al-káida 0.392347 __label__geography__szaúd-arábia 0.119213 $$$ __label__terrorizmus geography__usa person__bin@@laden person__osszáma genre__cikk author__keresztes@@imre year__2001 $$$ Bin Laden, Jemen és a terrorizmus, Mozgó célpont $$$ Bin Laden, Jemen és a terrorizmus Mozgó célpont Hosszú idő után újra feltűnt a nyilvánosság előtt az Afganisztánban élő Osszáma bin Laden szaúdi születésű milliomos, akinek neve az Egyesült Államok római nagykövetsége elleni két héttel ezelőtti merényletterv kapcsán is felmerült. A Cole amerikai hadihajó elleni októberi ádeni merénylet után a Washington által keresett első számú terrorista jemeni kapcsolatai kerültek a nyomozók érdeklődésének homlokterébe. A világ egyik leghírhedtebb terroristájának tartott Osszáma bin Laden szaúdi születésű milliomos ritkán jelenik meg a nyilvánosság előtt. Múlt kedden azonban a katari al-Dzsazira hírtelevízió filmre vehette az amerikai bűnüldöző szervek egyik legkeresettebb gyanúsítottját, egyben arabok százezreinek példaképét, amint a dél-afganisztáni Kandahárban fia esküvőjén mosolygott. Bin Laden egészségesnek tűnt, holott korábban súlyos betegségéről jelentek meg hírek. Az esküvő napja azonban nemcsak felhőtlen örömöt hozott, egy magas rangú jemeni biztonsági tisztviselő ugyanis ismertette az amerikai Cole nevű romboló ellen, Áden kikötőjében, októberben elkövetett merénylet egyik gyanúsítottjának vallomását. Eszerint a 17 amerikai tengerész életét kioltó öngyilkos támadás két elkövetője - az Egyesült Államok és általában a nyugati civilizáció elleni dzsihádot, azaz szent háborút hirdető - bin Laden parancsára cselekedett. Bár konkrét bizonyíték még nem látott napvilágot, az amerikai Szövetségi Nyomozóhivatal (FBI) is úgy tartja, hogy a merénylet mögött az afganisztáni szélsőséges tálibok oltalmában élő muszlim fundamentalista vezér áll. Szerintük ezt támasztja alá, hogy a letartóztatottak úgynevezett „afgán arabok”, akik - csakúgy, mint bin Laden - a nyolcvanas években Afganisztánban harcoltak a szovjet megszállás ellen. Egyes elemzők szerint az is árulkodó, hogy bin Laden november egyik éjjelén - nem sokkal a Cole elleni robbantás után - kandahári rejtekhelyéről az ország középső részébe tette át székhelyét. A Talibán ellen harcoló afganisztáni ellenzék értesülése szerint fegyveresek százai, valamint a tálib külügyminiszter kíséretében, több mint száz járművel az Uruzgán tartományban lévő hegyekbe költözött. A helyszín állítólag kiesik az amerikai műholdak látóköréből, és azt majd háromezren védik, többek között légelhárító fegyverekkel és vállról indítható Stinger rakétákkal. Bin Laden a hírek szerint azért változtatott lakhelyet, mert amerikai megtorlástól tartott. Talán joggal, hiszen az Egyesült Államok korábban - miután arra a megállapításra jutott, hogy bin Laden állt a Kenyában és Tanzániában az amerikai nagykövetségek ellen 1998-ban elkövetett, 242 áldozatot követelő robbantásos merényletek hátterében - feltételezett afganisztáni gerillabázisokat és egy szudáni vegyi gyárat bombázott. Nyugati diplomaták szerint eddig azért maradt el az októberi merényletre adandó amerikai válasz, mert Bill Clinton elnök nem akarta megterhelni az izraeli-palesztin tárgyalásokat az arab közvélemény várható felháborodásával. A világ egyik legkorszerűbb hadihajójának kikiáltott Cole elleni támadással kapcsolatban az FBI azt is fontosnak tartja, hogy arra Jemenben került sor. Az amerikai hírszerzés (CIA) és a külügyminisztérium már évekkel ezelőtt figyelmeztette a Pentagont, hogy Jemen terrorista fészek. A két elkövető szaúdi volt, mégpedig jemeni családi gyökerekkel, csakúgy, mint bin Laden, akinek apja az ötvenes években kezdődött szaúdi olajláz idején vándorolt el a jemeni al-Rubat hegyi faluból az északi szomszédba, ahol építési vállalkozóként megalapozta a szerencséjét. Halála után fia 300 millió dollárra taksált vagyont örökölt. A Cole elleni támadás vizsgálatának jemeni szálát erősítette, hogy bin Laden szeptemberben szűkebb jemeni hazájának hagyományos öltözékében és hajlított nyelű tőrrel az övében állt kamera elé, és az Egyesült Államok elleni újabb tirádái közepette merénylettel fenyegette meg az Arábiai-félszigeten lévő amerikai célpontokat. A Londonban szerkesztett és az afganisztáni vezérrel kapcsolatban mindig jól értesült arab nyelvű Al-Kudsz napilap pedig nemrég arról írt, hogy bin Laden tavaly Kandahárban pazar lakodalom keretében, negyedik feleségeként, elvett egy 17 éves lányt, Hadhramaut jemeni tartomány egyik ismert családjának sarját, márpedig itt található a Laden família ősi falva. Az FBI úgy tudja, hogy a két kamikaze is erről a jemeni vidékről való. Amerikai nyomozók szerint az utóbbi évtizedben legalább fél tucat olyan terrorista támadást hajtottak végre amerikai célpontok ellen, amelyeket a bin Ladennel kapcsolatban álló szélsőséges csoportok gyaníthatóan jemeni bázisokról indulva követtek el. A szovjetek Afganisztánból történt kiűzése után szerte az arab világból verbuvált „afgán arabok” ugyanis ezrével települtek át Jemenbe, és hoztak létre különféle terrorcsoportokat. A The New York Times egy minapi riportja szerint a harcosok nemcsak katonai, de ideológiai nevelést is kapnak, mégpedig az arab világ legharciasabb Nyugat-ellenes muszlim papjaitól. Iskoláik Jemen távoli sivatagjaiban, a hegyek közé ékelődött vádikban - egykori folyók által kialakított völgyekben - találhatók; működésük rejtélyességét csak fokozza, hogy a legendák szerint ez a vidék adott otthont Sába királynőjének, és a napkeleti bölcsek innen vittek aranyat, tömjént és mirhát Jézus betlehemi jászolához. Dammadzs faluban tevékenykedik például Mukbel bin Hadi al-Vadi sejk, akinek oktatóközpontjai az FBI szerint erőszakos és bigottan Nyugat-ellenes elveket hirdetnek. Az iszlámban szalafizmusként ismert hit - arab és nyugati vallástudósok szerint - a Szaúd-Arábiában elterjedt konzervatív vahabita tanok keményvonalas változata. A bin Laden ideológiájának magvát képező szalafizmus - amely az arab szalaf, azaz „ősi” szóból származik - lényege, hogy a muszlimoknak el kell utasítaniuk a korrupt modern világot, és vissza kell térniük Mohamed próféta önmegtartóztatásához és buzgóságához. A sejk nézetei szerint az iszlám legkomolyabb ellenségei a demokrácia, a pluralizmus, a tolerancia és a választás, s ezeket testesíti meg az Egyesült Államok, Izrael, a nyugati életmód és kultúra. Az Egyesült Államokban - amely 5 millió dolláros vérdíjat tűzött ki bin Laden fejére - januárban az esküdtszék tagjainak kiválogatásával kezdetét vette a Washington két afrikai nagykövetsége elleni merényletek négy gyanúsítottjának a pere. Lapunk megjelenése után, pénteken pedig életbe lép az ENSZ Biztonsági Tanácsa által decemberben elfogadott határozat, amely újabb szankciókat foganatosít a tálibok ellen, ha nem adják ki bin Ladent. A határozat többek között előírja a külföldi tálib irodák bezárását, és fegyverembargót hirdet a Talibán ellen - az ENSZ történetében először egyoldalúan, mivel az nem terjed ki az afganisztáni polgárháború másik résztvevőjére, az üzbég Ahmed Maszúd vezette északi koalícióra. KERESZTES IMRE
__label__tőzsde 0.52343 __label__értékpapírpiac 0.000513336 __label__részvény 0.000414482 __label__pénzügy 1e-05 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__tőzsde 0.974831 __label__geography__magyarország 0.939923 __label__geography__csehország 0.839744 __label__geography__szlovénia 0.453272 __label__geography__lengyelország 0.239359 __label__részvény 0.0174525 __label__geography__ausztria 0.000893046 __label__geography__szlovákia 0.000789366 __label__geography__közép-európa 0.000742181 __label__értékpapírpiac 0.000676702 $$$ __label__pénz-@@és@@tőkepiac __label__tőzsde geography__közép-európa genre__táblázat year__2005 $$$ Közép-európai tőzsdék részvényeinek forgalma és piaci értéke $$$ Közép-európai tőzsdék részvényeinek forgalma és piaci értéke (millió euróban) Táblázat: Tőzsde 2005. I. negyedévi forgalom Piaci kapitalizáció* Bécs 7438 69 140 Budapest 4530 23 978 Ljubljana 261 6 977 Pozsony 18 4 374 Prága 8777 35 811 Varsó 6375 76 774 Zágráb 319 12 108 *Részvények darabszáma szorozva az árfolyamokkal, 2005. március 31-én. Forrás: tőzsdék
__label__gazdaság 0.0656148 __label__információszolgáltatás 0.0373369 __label__vagyonkezelés 0.00447838 __label__internet 0.00408014 __label__szórakoztatóipar 0.0036036 __label__könyvkiadás 0.00308537 __label__pénzügy 0.00281093 __label__üzleti@@tanácsadás 0.00264167 __label__kockázati@@tőke 0.0021257 __label__lexikonkiadás 0.00182021 $$$ __label__geography__magyarország 1.00001 __label__internet 0.0216253 __label__organization__sun@@books@@kft. 0.00885735 __label__vagyonkezelés 0.00885735 __label__organization__libri@@kft. 0.00758724 __label__organization__shopline@@webáruház@@nyrt 0.00691384 __label__organization__eqnet@@infokommunikációs@@zrt. 0.00556492 __label__person__storcz@@botond 0.0036036 __label__organization__jóíz-2011@@kft. 0.0036036 __label__organization__ekönyv@@magyarország@@kft. 0.0036036 $$$ __label__információszolgáltatás __label__internet __label__kultúra geography__magyarország organization__kronopédia@@kereskedelmi@@és@@szolgáltató@@kft. genre__hír year__2008 $$$ Kronopédia: versenytárs a Wikipédiának? $$$ Kronopédia: versenytárs a Wikipédiának? Kronopédia Kereskedelmi és Szolgáltató Kft. néven 12 millió forintos törzstőkével adatbázis-fejlesztő vállalkozást hozott létre cégein keresztül a Capital Pénzügyi Tanácsadó Zrt., amely két társaságán, az SQ Invest Kft.-n és a Skála Buda Ingatlanhasznosító Kft.-n át 2-2 millió forinttal szállt be. Sebők Sándor, a Capital felügyelőbizottsági tagja szintén 2 millióval részese az új cégnek, s ők hárman tőketartalékként még befizettek 2,6 millió forintot a Kronopédia számlájára. A Capital-csoporthoz tartozó Magyar Nagylexikon Kiadó Zrt. felhasználói jogokat bocsátott a Kronopédia rendelkezésére 3 millió forintért, míg az adatbázis know how-ját a Netwalk Kft. tulajdonosaként Herner János (képünkön), a városligeti időkerék ötletadója vitte a cégbe ugyanennyiért. „A Wikipédia nevéhez való hasonlóság nem véletlen” – mondta kérdésünkre Herner Dániel, a Kronopédia ügyvezetője, hozzátéve: lesz az adatbázisnak olyan része, amely a felhasználói aktivitáson alapul majd.
__label__biológia 0.334599 __label__állattartás 0.125933 __label__kutyatartás 0.0780882 __label__genetika 0.0583558 __label__klónozás 0.0203424 __label__etológia 0.0116973 __label__iparjogvédelem 0.00556492 __label__biotechnológia 0.00383448 __label__állatvédelem 0.00338661 __label__mikroelektronika 0.00328306 $$$ __label__biológia 0.912446 __label__geography__usa 0.577505 __label__kutyatartás 0.281416 __label__állattartás 0.106701 __label__genetika 0.0488678 __label__klónozás 0.0251888 __label__állatvédelem 0.0169249 __label__fegyvertartás 0.0159164 __label__játékipar 0.0154346 __label__iparjogvédelem 0.0154346 $$$ __label__biológia __label__genetika __label__klónozás __label__kutyatartás __label__tudomány geography__dél-korea genre__hír genre__keretes year__2008 $$$ Kereskedelmi kutyaklónozás $$$ Kereskedelmi kutyaklónozás Befutott az első kereskedelmi megrendelés egy kutya klónozására az RNL Bio nevű dél-koreai társasághoz. Egy kaliforniai asszony, bizonyos Bernann McKunney szeretné klónoztatni nemrégiben kimúlt, Booger nevű pitbullját, már csak azért is, mert a hősies eb egyszer megmentette az életét. A háziállat még élt, amikor szövetet metszettek ki a füléből, ennek felhasználásával „teremtenék újjá” a kutyát 150 ezer dollárért. A klónozást a Szöuli Nemzeti Egyetem szakemberei végzik, ugyanazok, akik három évvel ezelőtt – tudományos célból – sikeresen hoztak össze egy klónkutyát, Snuppyt. Az RNL a következő években több száz ebmásolatra vár megrendelést, a vállalkozás díját idővel a harmadára kívánják csökkenteni, mi több, kínálatukat a sikeres bomba- és kábítószer-szimatoló négylábúak klónozásával is bővítenék. A szolgáltatók annak ellenére fűznek nagy reményeket az üzlethez, hogy tudósok számára közhely: a külső hasonlóság ellenére lehetetlen, hogy a klónozott egyedekben megismétlődjön az elhunyt állatok – netán emberek – élete, munkássága vagy személyisége. Az előzmények közé tartozik, hogy négy évvel ezelőtt a Genetic Savings and Clone amerikai vállalat 50 ezer dollárért klónozott egy macskát. A boldog texasi tulajdonos szerint a művelet kiválóan sikerült, ennek ellenére a cég ma már nem létezik.
__label__önkormányzat 0.983095 __label__önkormányzati@@vagyon 0.22271 __label__ingatlan 0.173298 __label__üzlethelyiség 0.0293222 __label__privatizáció 0.0149671 __label__ingatlanpiac 0.00383448 __label__bérlakás 0.00281093 __label__helyi@@adó 0.00264167 __label__társasházak 0.00199777 __label__építési@@engedély 0.00114357 $$$ __label__geography__magyarország 0.952584 __label__önkormányzat 0.835494 __label__ingatlan 0.55448 __label__geography__budapest 0.348655 __label__önkormányzati@@vagyon 0.182436 __label__üzlethelyiség 0.168867 __label__privatizáció 0.0229874 __label__geography__xi.@@kerület 0.0159164 __label__organization__orco@@property@@group 0.0120638 __label__organization__települési@@önkormányzatok@@országos@@szövetsége 0.0109969 $$$ __label__ingatlan __label__önkormányzat __label__önkormányzati@@vagyon __label__privatizáció __label__üzlethelyiség geography__budapest geography__magyarország genre__cikk genre__keretes year__1998 $$$ Belvárosi ballépések $$$ Belvárosi ballépések Budapest e tekintetben legjobban kistafírozott V. kerülete mintegy 3 ezer, összesen félmillió négyzetméter alapterületű üzlethelyiség fölött rendelkezik, amelyekből az elmúlt egy év alatt a látványos nekibuzdulás ellenére mindössze 115-öt sikerült pénzzé tenni. Ez nem is csoda, hiszen az eladást hosszadalmas és körülményes eljárás nehezíti. Az első körben egy bonyolult – többek között az épület tulajdoni arányait, a helyiség méretét figyelembe vevő – mérlegeléssel még csak az dől el, hogy fölkerülhet-e az üzlet az „egyszerűbb”, úgynevezett normatív eljárással eladható helyiségek listájára. Ha igen, akkor egy újabb pontozás közbeiktatásával az a bérlő szerezhet hamarabb vételi jogot, aki előtte aláírja az új bérleti szerződést – amelyben az önkormányzat hat lépésben, a kerület által elkészíttetett úgynevezett értéktérkép alapján piaci szintre emeli a bérleti díjakat –, és elfogadja az ajánlott vételárat. Ez után már „csak” kilenc további önkormányzati döntést – főleg bizottsági verdikteket – kell kivárni ahhoz, hogy az adásvétel létrejöjjön. Mindez a legjobb esetben is 3-5 hónapot vesz igénybe, s bár addig a bérlőnek fizetnie kell az emelkedő bérleti díjat, nem lehet biztos benne, hogy meg is veheti az üzletét. A végső szó ugyanis a képviselő-testületé, és volt már rá példa, hogy nemet mondott. Amit a bérlők mégis a leghevesebben vitatnak, az nem a hosszadalmas eljárás, hanem a vételár, amit a legtöbbjük túlzottnak tart. Igaz, 440 olyan bérlő is van a kerületben, aki kijelentette, hogy azonnal, egy összegben letenné az önkormányzat által megszabott summát, ám az ő ügyük sem halad előre. Több mint ötven esetben viszont a bérlők pert indítottak az önkormányzat ellen, zömében azért, mert nem akarta eladni a helyiséget. Az 1992 és 1996 között kezdődött perek közül eddig öt fejeződött be első fokon, és a bíróság mindegyikben kimondta, hogy az önkormányzatnak nem volt joga nemet mondani, két esetben pedig utólag, hatósági kényszerrel meg is köttetett a szerződés. Az egyikben például az önkormányzat az 1992-es forgalmi érték hatvan százalékáért köteles eladni a helyiséget. Ebben az ügyben a bíróság azt is megállapította, hogy 1992 óta a kerület indokolatlanul szedte be a bérleti díjat, s miután a vevő az időközben általa végzett felújítás költségeit is levonhatja az árból, megeshet, hogy a saját körülményességének csapdájába esett önkormányzat végül egyetlen fillért sem kap a helyiségért.
__label__rendőrség 0.999154 __label__bűnüldözés 0.782673 __label__közbiztonság 0.090103 __label__bűnözés 0.0216253 __label__bűnmegelőzés 0.019134 __label__határőrség 0.00782589 __label__autólopás 0.00713143 __label__biztonsági@@szolgálat 0.00649827 __label__polgárőrség 0.00574025 __label__korrupció 0.00447838 $$$ __label__rendőrség 1.00001 __label__geography__magyarország 1.00001 __label__bűnüldözés 0.867046 __label__organization__orfk 0.187143 __label__közbiztonság 0.112805 __label__határőrség 0.028446 __label__bűnmegelőzés 0.0216253 __label__bűnözés 0.0209742 __label__organization__brfk 0.0203424 __label__organization__központi@@bűnüldözési@@igazgatóság 0.0179962 $$$ __label__rendőrség geography__magyarország genre__cikk genre__címlapsztori author__tömöry@@ákos year__1996 $$$ Rendőrségi átszervezések, Erőfutamok $$$ Rendőrségi átszervezések Erőfutamok Bűnpártolással, üzérkedéssel vádolt rendőrök, lopott csekkel üzletelők, milliárdos adócsalók és budapesti építkezésen engedély nélkül dolgozó munkások voltak az első céltáblái annak a bűnüldözési „szuperprodukciónak”, amelyet a rendőrség állított a nyilvánosság színpadára az elmúlt hetekben. Kérdés, hogy mindez mennyiben jele a rendőrség „bekeményítésének” és mennyiben annak, hogy az átalakított-megerősített szervezetek és frissen kinevezett vezetőik egymással is rivalizálva próbálják igazolni az általuk irányított egységek létjogosultságát. „A rendészeti szerveknél nincs válság” – e hírértékű cáfolattal kezdte szűzbeszédét egy szeptember elején tartott sajtótájékoztatón a Belügyminisztérium (BM) frissen kinevezett rendészeti helyettes államtitkára, Kacziba Antal, aki néhány nappal korábban még aktív rendőrtábornokként az Országos Rendőr-főkapitányság (Orfk) bűnügyi főigazgatójaként tevékenykedett. Mindez persze akkor akár a levetett mundér védelmének is tűnhetett, hiszen Kuncze Gábor belügyminiszter ugyanezen a sajtótájékoztatón arról beszélt: az Orfk ügyeiben való alulinformáltsága, továbbá a rendőrség fegyelmi helyzete miatt a tárca szükségét érzi a testület alaposabb ellenőrzésének. A fenti kijelentéseket mindenesetre tett követte, mégpedig az átszervezés alatt álló rendőrség részéről. A Központi Bűnüldözési Igazgatóság (KBI) eljárást indított a DHS Magyarország Kft. nevű fantomvállalkozás ellen, itt a gyanú 1 milliárd forintot meghaladó adócsalás bűntette. Szintén a múlt héten a „magyar FBI szuperzsarui” – valamint ügyészségi nyomozók és titkosszolgálati tisztek – egy rendőrzászlóson ütöttek rajta, aki a budapesti Sugár Áruház parkolójában 250 ezer forintért árulta a rendőrigazolványát. A bűnüldözőknek ugyanakkor nem sikerült látványos előrelépést felmutatniuk egy másik rendőri belbűnügyben: egyelőre ugyanis a jelek szerint nem tudják, hová tűntek azok a vérminták, amelyek egy augusztusban Izsákon történt gázolás – vélhetően ittas – gyanúsítottja ellen lehetnének perdöntő bizonyítékok. A testületen belüli bűncselekményeket felderíteni hivatott titkosszolgálat, a Rendvédelmi Szervek Védelmi Szolgálata (RSZVSZ) és az ügyészségi nyomozók azonban még így is elkönyvelhettek egy félsikert: a vérminta-ügy kapcsán derült ki ugyanis, hogy a Bács–Kiskun megyei rendőrfőkapitány – azóta felfüggesztett – bűnügyi helyettese szemet hunyt egy panziónak álcázott bordélyház működése fölött. Nem tétlenkedtek ez idő tájt a rendőrség közbiztonságért felelős illetékesei sem, a napokban két alkalommal is megakadályozták a Budaörs környékén éjszakánként tartott illegális autógyorsulási versenyt. Egy másik autóversenyt (pontosabban előzetes rendőrségi jóváhagyáshoz nem kötött autós túrát) viszont nem tudtak – nem akartak megakadályozni, mindössze „fenntartásaikat hangoztatták” a verseny szervezőinek, s közölték: nem vonják vissza a közlekedésrendészet traffipaxait. Az ország 19 városát érintő mintegy kétezer kilométeres verseny – amelyen az elvben a KRESZ előírásait követni köteles versenyzők állítólag 120 kilométer óránkénti átlagsebességgel autóztak, s a legjobb időt futott résztvevő esetenként 200 kilométeres sebességgel száguldott – az esős-párás időjárás ellenére sem követelt áldozatokat, leszámítva a 178 versenyzőből azokat, akikről országszerte összesen 20 traffipax-kép készült. Az ilyen túrákat a rendőrségnek nincs joga megakadályozni – érvelnek a testületnél. A szintén szeptember elsején a Rendőri Ezred „rohamrendőreiből” és a rendőr-szakközépiskolák végzős hallgatóiból alakult ötezer fős Készenléti Rendőrségnek pedig egyebek mellett éppen „az országos közbiztonsági, közlekedésbiztonsági és idegenrendészeti akciókban való részvétel” a feladata. Ezekből mindeddig az utóbbi valósult meg, a készenléti rendőrség bemutatkozása a budapesti Duna Plaza építkezésén, az egység 120 fővel és kutyákkal biztosította egy nagyszabású munkaügyi-idegenrendészeti akció helyszínét, s ennek során 57 külföldi és 35 magyar illegális munkavállaló akadt horogra. A fenti akciósorozat mindenesetre felveti a kérdést, vajon az mennyire jelenti a „férfias” rendőrség korszakának beköszöntét, s mennyire személyes versengéssel kombinált lobbyzást a jövő évi költségvetés kormány-előterjesztésének tárgyalásakor. Az 1997-es büdzsével kapcsolatos első csatát mindenesetre már megnyerte a rendőrség, amelynek, a honvédséggel és más fegyveres testületekkel együtt, a múlt vasárnapi kabinetülés döntése alapján kiemelt – vagyis az ideivel reálértékben nagyjából megegyező – támogatás juthat. A nagy kérdés immár az, hogy az egyes rendőri szervezetek mennyit tudnak kiszakítani maguknak a működőképességük fenntartásához. A legnehezebb helyzetben a Kiss Ernő ezredes, korábban gazdaságvédelmi főosztályvezető által vezetett, 300 fősre tervezett, ám ma valójában alig több mint kétszáz fős KBI van. E szervezet ugyanis, mint ismeretes, Horn Gyula kormányfő és az SZDSZ, illetve Kuncze Gábor belügyminiszter vitájában fogant, s 680 millió forintos kormánystafírungot kapott – igaz, a KBI megörökölte a beleolvadt gazdaságvédelmi, vizsgálati főosztályok és a Szervezett Bűnözés Elleni Szolgálat folyamatban lévő mintegy száz ügyét is. A jövőre immár Orfk-költségvetésből gazdálkodó KBI-nak – amelynek létrehozásával kapcsolatban egyébként a HVG kérdésére több névtelenséget kérő rendőrtiszt is szakmai fenntartását hangoztatta – már a támogatási összegek megtartásáért is látványos sikereket kell felmutatnia. A jelek szerint még az sem baj, ha ez nem vadonatúj ügyek megszellőztetésével történik. Az 1992-ben alakult DHS Kft.-t például a Legfelsőbb Bíróság 1994 februárjában törölte a cégjegyzékből, vagyis a társaság azóta halmozhatta fantomként az adótartozást. A jövő évi költségvetési támogatás mértéke – ha nem is a KBI-hez hasonló arányban – befolyásolhatja a másik új szervezet, a Túrós András közbiztonsági főigazgató alárendeltségében működő Készenléti Rendőrséget is, amelyet Orbán Péter dandártábornok, Vas megye volt főkapitánya vezet. Az ő neve, pontosabban a főkapitányság akkor került a közfigyelem homlokterébe, amikor tavaly októberben Rumban egy elmebeteg kórházba szállításakor a megyei rendőrkommandót is bevetették, s az akciócsoport egy tagja végül lelőtte a férfit. Az ügyet a rendőrség és az ombudsman is vizsgálta, az eset idején szabadságon lévő Orbán Pétert azonban nem találták felelősnek. Az idén előléptetett tábornok mostani csapatának mindenesetre a jelenleginél több gépkocsira, fegyverre lesz szüksége a jövőben, feltéve, hogy a Készenléti Rendőrség az eredeti terveknek megfelelően járőrszolgálatot is el kíván látni. A szervezeten belüli eredményhajszolásnak ugyanakkor házon belüli versengés is oka lehet. Különösen a KBI és a bűnügyi főigazgatóság között, amelyet szeptember elseje óta Ignácz István volt Borsod-Abaúj-Zemplén megyei főkapitány-helyettes, Túrós Andrásnak az Orfk mai közbiztonsági főigazgatójának, a rendszerváltás előtt borsodi főkapitánynak egykori beosztottja vezet. A KBI főigazgatója ugyanis a hozzá tartozó ügyekben Pintér Sándor országos főkapitány közvetlen helyettesének számít, és jogában áll például gazdasági vagy a szervezett bűnözéssel kapcsolatos ügyeket magához vonni a megyei kapitányságoktól. Az utóbbiak keretében működő bűnügyi-gazdaságvédelmi apparátus viszont a bűnügyi főigazgató és egyben országos főkapitány-helyettes szakmai irányítása alatt áll, akár csak a KBI-ben folyó szakmai munka. A mellérendelt viszonyban lévő két parancsnok – Kiss Ernő és Ignácz István – közül viszont már csak azért is az utóbbi az „egyenlőbb”, mert neki joga van bármely ügyet áttestálni a KBI-re. Egy dologban ma úgy tűnik, minden rendű és rangú főtiszt, parancsnok és főigazgató egyetért a rendőrségen: abban, hogy az ügyészségi-bírósági ügymenet lassúságában, a szerintük túlságosan enyhe ítéletekben és a Büntető törvénykönyv (Btk.) által kínált kibúvókban (is) keressék a közbiztonság romlásának okait. „Most a jogszabályalkotás ideje következik” – mondta a HVG-nek Kacziba Antal belügyi helyettes államtitkár, hozzátéve: „a bűnüldözés nem úgy működik, hogy ha romlik a közbiztonság, akkor több rendőr, ha tovább romlik, akkor még több rendőr kell.” Ennél élesebben fogalmazott Túrós András Orfk-főigazgató, amikor a Világgazdaság című lapnak a múlt héten kijelentette: a rendőri vezetők egységes álláspontja szerint nincs helye a Btk.-ban a jármű önkényes elvétele tényállásának, amely szerintük bizonytalanná teszi a rendőröket a mind nagyobb méreteket öltő gépkocsilopások elleni hathatós fellépésben. Ugyancsak a sajtó hasábjain riposztozott Bárd Károly, az Igazságügyi Minisztérium helyettes államtitkára, mondván: a bűnüldöző szervek saját tehetetlenségük okait keresik a jogalkotásban. A pengeváltást néhány nappal később folytatta Ignácz István főigazgató a Magyar Nemzetnek adott interjújában. Ismét csak a Btk.-t okolta, ezúttal a kábítószer-bűnözés elharapódzásáért, pontosabban egyrészt azért, mert a kereskedők, csak akkor nem minősülnek fogyasztónak, ha legalább a halálos adag tízszeresét birtokolják, másrészt hogy a fogyasztók kivonhatják magukat a büntetés alól, ha vállalják az elvonókúrát. A fenti nyilatkozatokban tetten érhető „konzervatív új hullám” egyelőre kevéssé mutatkozik meg szervezeti átalakításban, a korábbinál lényegesen centralizáltabb rendőrség kiépítésében. Igaz, a reformnak még csak az első szakasza zárult le, a következő etap az év végére várható. Feltéve persze, hogy az eddigi változásokat egyáltalán reformnak lehet nevezni, hiszen sokan úgy érvelnek: a szervezeti összevonások, az Orfk-apparátus mintegy ezer fős csökkenése inkább technikai jellegű, vagyis mint a központ karcsúsításának egyik házon belüli kritikusa megfogalmazta – „eddig még egyetlen járőrrel sem lett több az utcán”. Nem is szólva a mindennapos lopások, betörések, rablások „kezeléséről”, amire egyelőre, úgy tűnik, még nem készült el a sikerrecept. TÖMÖRY ÁKOS
__label__tudomány 0.607673 __label__orvostudomány 0.0851091 __label__rák 0.00574025 __label__matematika 0.00383448 __label__természetgyógyászat 0.00349342 __label__szemészet 0.00281093 __label__tudományfinanszírozás 0.00264167 __label__okkultizmus 0.00248262 __label__agyelszívás 0.0021257 __label__jövőkutatás 0.00199777 $$$ __label__geography__magyarország 1.00001 __label__tudomány 0.300756 __label__dopping 0.0341104 __label__geography__franciaország 0.0216253 __label__orvostudomány 0.00758724 __label__matematika 0.00649827 __label__organization__bolyai-díj 0.00395541 __label__szemészet 0.00349342 __label__allergia 0.00328306 __label__rák 0.00308537 $$$ __label__kitüntetés __label__nők@@helyzete __label__tudomány genre__cikk genre__keretes year__2004 $$$ A magyar változat $$$ A magyar változat Az immár öt éve létező nemzetközi L’Oréal-UNESCO életműdíjra, illetve a 35 évesnél fiatalabb kutatónőket jutalmazó, szintén nemzetközi ösztöndíjnak mondott elismerésre - úgymond információ híján - a magyar tudósnők mind ez ideig nem jelentkeztek. Idén viszont több ezren pályázták meg a most létrehozott magyar változatot, amelyet két kategóriában hirdettek meg: a 35 év alattiak csoportjában 3500, a másik, 45 éves korhatárral kijelölt kategóriában pedig 4000 euró volt a díjösszeg. Az előbbiben ketten voltak befutók. Bakos Éva biológusmérnök azokat a „rosszul viselkedő” fehérjéket vizsgálja, amelyek a rákos daganatok kemoterápiával való kezelését akadályozva hatástalanítják a gyógyszereket. A számos nemzetközi folyóiratban publikáló, már több helyütt díjazott Bakos mellett elismerték Újsághy Orsolya fizikus munkásságát is. Újsághy egy alig 20 éves tudományágat, a szilárdtestfizika tárgykörébe tartozó, a mikro- és a makroszkopikus méret közé eső úgynevezett mezoszkopikus rendszerek vizsgálatát műveli. Ezek a rendszerek a gyakorlatban számítógépek és mobiltelefonok alkatrészeinek formájában öltenek testet, és a fizikus célja, hogy ezekhez minél alkalmasabb tulajdonságú, új anyagokat állítsanak elő. A másik kategóriában Szondy Zsuzsanna, a Debreceni Egyetem tanszékvezető professzornője vihette haza a díjat, aki az immunsejtek elhalási programját kutatja. Ennek a biológiai programnak a túlműködése például olyan immunhiányos betegségekhez vezethet, mint az AIDS, alulműködése pedig többek között daganatokat okozhat.
__label__történelem 0.999343 __label__régészet 0.0488678 __label__háború 0.0446909 __label__hadiipar 0.0362301 __label__haditechnika 0.0209742 __label__forradalom 0.00885735 __label__hadsereg 0.00539494 __label__tudomány 0.00507033 __label__űrkutatás 0.0036036 __label__köztéri@@alkotás 0.00349342 $$$ __label__történelem 0.99944 __label__geography__szovjetunió 0.103759 __label__régészet 0.0695518 __label__háború 0.0351548 __label__hadiipar 0.0341104 __label__műemlék 0.00574025 __label__haditechnika 0.00408014 __label__geography__magyarország 0.00395541 __label__geography__egyiptom 0.00395541 __label__geography__oroszország 0.00338661 $$$ __label__hadiipar __label__haditechnika __label__történelem genre__cikk author__schweitzer@@andrás year__2008 $$$ SZUPERÁGYÚ-HISTÓRIÁK, Csőtömeg $$$ SZUPERÁGYÚ-HISTÓRIÁK Csőtömeg Kilencven éve, az első világháború végnapjaiban vetették be a németek a történelem eddigi legnagyobb lőtávolságú ágyúját. Efféle szuperlövegekkel több száz éve kísérleteznek, de még sosem nyertek velük háborút. Münchhausen könnyedén a vállára kapta a hatalmas ágyúcsövet, majd a tömeg ovációjától megrészegülve beugrott vele a tengerbe, és átúszta a szorost. Ezután – hogy nézőit még jobban elkápráztassa – vissza akarta hajítani a másik partra a fegyverkolosszust, csakhogy az kicsúszott nedves kezéből, és a tengerbe zuhant. A 18. században élt nagyotmondó német báró szerint így tűnt el örökre a török szultán hadseregét egykor szolgáló óriáságyú. A mesének van némi igazságmagva, hiszen 555 évvel ezelőtt Konstantinápolyban egy sorsfordító csatában valóban részt kapott egy szuperágyú. Ráadásul – nyugtázhatja büszkén a magyar olvasó – azt egy Erdélyből jött fegyverkovács, bizonyos Orbán mester öntötte. Történt, hogy a Márvány-tenger partjára vetődött szakember 1452-ben felajánlotta szolgálatait a törökök áltál igencsak szorongatott bizánci császárnak, XI. Konstantinnak. Az uralkodó azonban nem tudta megfizetni a drága bronzágyúkat, így az élelmes fegyverkovács – néhány kisebb megbízást követően – még abban az évben felkereste a Konstantinápolyt bevenni szándékozó török szultánt is. II. Mehmed kérdésére – miszerint tud-e Orbán olyan ágyút önteni, amely átüti a kor legerősebb várának tartott konstantinápolyi erőd 5 méter vastag falát – a mester, nem kis önbizalommal, állítólag így felelt: „Akár olyat is tudok, amely lerombolná az ókori Babilonét.” Hamarosan elkészült az első csodafegyver, a történészek által hol Török óriáságyúként, hol Bazilikaként vagy Magyar ágyúként emlegetett, több mint 5 méter hosszú, 18 tonnás tűzfegyver. Orbán alkotása azonban nem sok kárt tett Konstantinápoly falaiban: az 1453 áprilisában kezdődött csata első napjaiban hajszálrepedések jelentek meg rajta, és hamarosan felrobbant. Az erődítményt aztán a szintén az erdélyi mester által készített, nem sokkal kisebb ágyúkból kilőtt sok száz kilós gránitgolyók rongálták meg annyira, hogy május végén a támadók végül betörhettek a várba. A törökök – talán ennek nyomán – még kétszáz évvel később is hitték, hogy a tűzharcban a méret a lényeg. „Körülményesen mozgathatók, túl sokáig tart a megtöltésük és beirányzásuk, rengeteg lőport fogyasztanak, és könnyen tönkremennek” – sorolta ugyanakkor az ellenség ágyúinak gyengéit az 1664-es szentgotthárdi csatában a törököket legyőző, itáliai születésű Habsburg-tábornok, Raimondo Montecuccoli. Éppen ezért egy idő után sokan úgy vélték, legfeljebb a hadihajókon van értelme versenyezni az ágyúk lőtávolságában. A 19. században pedig úgy tűnt, már csak a sci-fi-írók fantáziáját mozgatják meg a gigantikus ágyúk. Így például a franciák klasszikusa, Jules Verne Utazás a holdba című, 1865-ben megjelent regényében egy 274 méter mély aknába telepített csőről álmodozott, amely három utassal „töltött” lövedékét képes az űrbe juttatni. A haditechnika fanatikusai azonban az első világháború idején megpróbálták valóra váltani álmaikat. Légierő hiányában ugyanis az akkori többszintű védrendszerek mögé rejtett utánpótlási vonalakat csakis messze hordó ágyúkkal lehetett támadni. Hiába volt a Krupp Művek által készített, nehézkes Kövér Berták vagy a Skoda-gyárból kikerült mozgékonyabb, 30,5 centiméter átmérőjű mozsárágyúk lőtávolsága 30-35 kilométer, a kezelőszemélyzetnek fogalma sem volt, hová csapódott be a lövedék, így „a háború végére nyilvánvalóvá vált – hangsúlyozza Szabó József János hadtörténész –, hogy a jövő a lánctalpakon futó lövegeké, vagyis a tankoké”. A németek ennek ellenére egy csodafegyvernek hitt szuperágyúval rukkoltak elő a háború utolsó félévében, amivel Párizst akarták megtörni. Eleinte sikerült is meglepetést kelteniük vele, a francia katonai vezetés ugyanis azt hitte, a magas légkörben haladó, új típusú Zeppelinről bombázzák őket, hiszen sem repülőgép, sem ágyúlövések zaját nem hallották. Nem véletlenül, hiszen a Vilmos császár névre keresztelt, 28 méter hosszú löveg a francia fővárostól 120 kilométerre északra fekvő erdőben táborozott, és akkora sebességre gyorsította lövedékét, hogy az – a világon az első ember alkotta tárgyként – a sztratoszféráig, vagyis 40 kilométer magasságig emelkedett. Becsapódásáig közel három percet repült, így a röppályát a tüzérek a Föld forgásának számításbavételével kalkulálták ki. A 256 tonnás szuperágyúnak tekintélyt parancsoló paraméterei ellenére csekély katonai jelentősége volt, igaz, a németek amúgy sem a fővárost, hanem a lakosság morálját akarták vele rombolni. A lövedékek fele el sem találta Párizst, ráadásul minden lövés komoly fémréteget koptatott el a csőből. Ezért egyre nagyobb – méret szerint számozott – lövedékeket kellett használni, nehogy a fellépő turbulenciától a fegyver az egykori Magyar ágyú sorsára jusson. Hatvanöt lövés után a csövet felújításra vissza is küldték a Krupp-gyárba. Valamivel több hasznot hozott az Adolf Hitler parancsára a második világháborúban készített – 1 méter vastag acél, 7 méternyi beton vagy 30 méternyi föld áttörésére tervezett – szuperágyú. A Vilmos császárnál jóval kisebb hatótávolságú, de több mint 1300 tonnás – ezzel mindmáig világrekorder – lövegből két prototípus készült. A Gustav nevű kolosszus a Szevasztopol elleni harcban és a varsói felkelés leverésében vállalt tevékeny részt. Míg a Vilmos császár legnagyobb hőstette az volt, hogy átszakította egy párizsi templom tetőszerkezetét, közel száz ember halálát okozva, a Gustav – szintén véletlenül – felrobbantott egy föld alatti szovjet hadianyagraktárt. Párja, Dora viszont nemigen szagolt lőporfüstöt, a Vilmos császárhoz hasonlóan maguk a németek semmisítették meg, nehogy az ellenség kezére kerüljön, Gustavval az amerikaiak tették ugyanezt. Ennyire sem jutott a Szaddám Huszein iraki elnök által az 1980-as években megrendelt Babilon-program. A diktátor által megbízott vezető mérnököt, a kanadai Gerald Bullt – aki az 1960-as években még amerikai pénzből kísérletezett csak Verne fantáziájában élő lövegmonstrumok megalkotásaival – 1990-ben brüsszeli lakásában ismeretlenek agyonlőtték. A félkész szuperágyút – amellyel Huszein talán a pár száz kilométerre fekvő Izraelt akarta volna sakkban tartani – az első iraki háború során a szövetségesek megtalálták. Igaz – véli Szabó –, úgysem lett volna komoly harci értéke, találati pontossága meg sem közelítette volna a Scud-rakétákét, amelyekkel az elnök 1991 tavaszán szintén nem sok vizet zavart, mert jó részük lakatlan területen csapódott be, sokat pedig elfogtak a légelhárító rakéták. Ámbár az ágyúlövedékeknek annyi előnyük lett volna, hogy szinte lehetetlen leszedni őket, mert a rakétáknál sokszorta gyorsabban repülnek, és nincs bennük kívülről megzavarható elektronika. SCHWEITZER ANDRÁS
__label__külpolitika 1.00001 __label__gazdaság 0.971574 __label__határon@@túli@@magyarok 0.867046 __label__politika 0.760661 __label__nacionalizmus 0.0341104 __label__nemzetiségek 0.0251888 __label__kisebbségek 0.0203424 __label__idegengyűlölet 0.0159164 __label__emigráció 0.00574025 __label__hivatalos@@nyelv 0.00176461 $$$ __label__külpolitika 1.00001 __label__geography__szlovákia 1.00001 __label__geography__magyarország 1.00001 __label__gazdaság 0.996837 __label__person__robert 0.148057 __label__person__ján 0.0827073 __label__társadalom 0.0758682 __label__kisebbségek 0.0600966 __label__idegengyűlölet 0.0600966 __label__person__slota 0.0566624 $$$ __label__külpolitika __label__politika geography__magyarország geography__szlovákia genre__hír year__2008 $$$ Magyar–szlovák szópárbaj $$$ Magyar–szlovák szópárbaj Hitlerhez hasonlította Göncz Kinga magyar külügyminisztert Jan Slota, a szélsőséges kormánykoalíció-tag Szlovák Nemzeti Párt elnöke vasárnap újságíróknak nyilatkozva. „Annak ugyanolyan volt a retorikája, mint ennek az asszonyságnak. Talán már neki is serken az a kis bajuszkája” – jelentette ki, és ezért a mondatáért Robert Fico kormányfő enyhén megrótta. Slota ezt szánta válasznak, amiért a magyar külügyér a Szlovákiában tapasztalható nacionalista jelenségek miatt (HVG, 2008. október 4.) bekérette hivatalába a budapesti szlovák nagykövetet. Amúgy Pozsony is bekérette a magyar ügyvivőt, és visszautasította a budapesti kérdésfelvetést, miként azt is, hogy magyar részről kommentálják a szlovák kormánykoalíció összetételét. A két külügyminiszter legközelebb Brüsszelben találkozik október közepén, és mint Göncz Kinga elmondta, nem kizárt, hogy Magyarország az EU-hoz fordul, ha etnikai diszkriminációt lát az uniós támogatások szlovákiai elosztásakor.
__label__internet 0.99372 __label__szoftveripar 0.991433 __label__informatika 0.893319 __label__gazdaság 0.665421 __label__versenyszabályozás 0.0803675 __label__információszolgáltatás 0.0179962 __label__számítógépes@@bűnözés 0.00461957 __label__videojáték 0.00371725 __label__adatátvitel 0.00256091 __label__szerzői@@jog 0.00240673 $$$ __label__szoftveripar 1.00001 __label__internet 0.999127 __label__geography__usa 0.998461 __label__organization__microsoft 0.986373 __label__informatika 0.984585 __label__organization__google 0.976321 __label__gazdaság 0.615098 __label__versenyszabályozás 0.314061 __label__geography__európai@@unió 0.0534133 __label__információszolgáltatás 0.028446 $$$ __label__gazdaság __label__informatika __label__szoftveripar geography__usa organization__google organization__microsoft genre__cikk author__nagy@@gábor year__2009 $$$ ÉLESEDŐ GOOGLE–MICROSOFT-PÁRHARC, Felhők felett $$$ ÉLESEDŐ GOOGLE–MICROSOFT-PÁRHARC Felhők felett Egyre kiélezettebb a verseny az internet által uralt számítástechnikai piac vezető szerepéért. Új operációs rendszerével a Google ezúttal a legkényesebb pontján sebezheti meg a Microsoftot. Megtörhet az amerikai Microsoft egyeduralma, miután a kaliforniai Google a múlt héten közzétette blogján, hogy operációs rendszert fejleszt ki személyi számítógépekre. A számítástechnikai internetes oldalak nyomban felizzottak, a tőzsdéket azonban nem ragadta el a lelkesedés, a Google papírja nem szárnyalt, a Microsofté nem zuhant. Sok idő kell még ahhoz, hogy kiderüljön, az ezredforduló utáni időszak csodacégének tartott Google valóban megszorongatja-e a pc-k több mint 90 százalékán futó Windows programot jegyző Microsoftot. Az elsősorban internetes keresőprogramjáról ismert Google a tavaly szeptemberben indított Chrome böngészőjére építi operációs rendszerét, amelynek magját a szabad forráskódú, sokak által továbbfejlesztett Linux adja. Nem először merül fel, hogy böngészőből készüljön operációs rendszer. Hasonlót tervezett már az internetes programok úttörője, az amerikai Netscape Communications is az 1990-es évek közepén, ám a céget és fejlesztési elképzeléseit a Microsoft valósággal kisöpörte a piacról. A Google azonban egyelőre nem a pc-t, hanem a hagyományos laptopnál ugyan kisebb képernyőt és alacsonyabb teljesítményt, de nagyobb mobilitást kínáló netbookot célozta meg. A pc-piac ugyanis válságban van, a netbooké azonban dinamikusan fejlődik, ilyen készülékekből az idén a tavalyi duplája, több mint 20 millió darab kelhet el világszerte. Az alig két éve megjelent netbookokon kezdetben főleg Linux futott. Ám miután tömegcikké váltak, az ingyenes, de kissé nehézkes Linuxot felváltotta az átlagfelhasználó számára könnyebben kezelhető Windows XP. A Google a jövő év második felére tervezett, Chrome OS-ként emlegetett rendszerével először a netbookokban jelenik meg, később terjeszkedik majd a pc irányába. Ez kettős veszély a Microsoft számára. A Chrome OS ingyenes lesz, míg a Windows XP 15–20 dollárba kerül, ami az átlagosan 400 dolláros netbookoknál már számottevő tétel. A Windows október 22-én megjelenő legújabb – a sokat bírált Vistát leváltó –, 7-es változata ráadásul csak az amerikai Intel és AMD processzoraival szerelt gépeken működik. A Google új rendszere viszont a brit ARM Holdings okostelefonokban használt, hamarosan netbookokban is megjelenő csipjein is fut majd. A két cég évek óta tartó párharcában a Google most fájó sebet ejthet a Microsofton. A szoftveróriás június 30-án zárult pénzügyi évének 60 milliárd dolláros forgalmából csaknem 30 százalékkal részesültek a különböző Windows-változatok. Ráadásul a Microsoft az operációs rendszerek feletti uralmának köszönheti számos más alkalmazása, mindenekelőtt a bevételek másik nagy szeletét adó Office irodai szoftvercsomag piaci fölényét. A küzdelem eddig váltakozó eredménnyel járt. A Microsoftot felkészületlenül érte a Google keresőprogramjának kirobbanó sikere, és késedelmét nem is sikerült úgy ledolgoznia, mint amikor az Internet Explorerrel legyőzte a Netscape Navigatort a böngészőprogramok piacán. A vesztes Netscape-en az sem segített, hogy törvénytelennek minősített piaci taktikájáért az amerikai és az uniós versenyhatóságok is súlyos büntetést szabtak ki a Microsoftra. A fegyver ugyanaz volt, mint most a Chrome OS esetében, a Microsoft az ingyenes Explorerrel söpörte el a pénzért kínált Navigatort. A Chrome gyors böngésző ugyan, de nem ért el igazi áttörést. Ráadásul elképzelhető, hogy a Microsoft júniusban bemutatott ellencsapása, a Bing megszorongatja a keresőprogramok terén nagy fölényben lévő Google-t. A Bing megjelenése ugyanakkor állítólag arra késztette Sergey Brint, a Google-keresőmotor egyik megalkotóját, a cég milliárdos társalapítóját, hogy új fejlesztéseken törje a fejét. A Bing ugyanis ötletesen csoportosítja a találatokat, különösen, ha vásárlási vagy utazási szándékot sejt a kutakodás mögött. Sikerei kockázatot is jelentenek a Google-nak. A keresőprogramoknál élvezett fölénye támadhatóvá teheti a versenyhatóságok számára; már azt is nehezen hagyták jóvá, amikor két éve megvette az amerikai DoubleClick online reklámcéget. És hát a Google is megérzi a 22 milliárd dolláros forgalma 97 százalékát adó internetes hirdetési piac megtorpanását. Bevételeinek növekedése a 2007-es 56-ról tavaly 31, az idei első negyedévben pedig 6 százalékosra lassult. Egyesek attól is tartanak, hogy a Google máris túl sokat tud programjai használóiról. Streetview szolgáltatásának a városok utcáit fényképező autóit nemrég több országból, köztük Magyarországról is kitessékelték. A két cég csatája nemcsak operációs rendszerekről, böngésző- vagy keresőprogramokról szól, hanem arról is, hogy milyen alapelven működnek majd a pc-k, és kié lesz a meghatározó szerep az internet uralta számítástechnikában. Fejlesztéseivel a Google – amely hangsúlyozza, hogy a Chrome OS a web megjelenése óta az első operációs rendszer, amelyet az alapoktól újonnan építettek fel – azt a megoldást támogatja, amelyben a felhasználók gépein csak kis erőforrás-igényű kliensprogramok vannak. A nagy alkalmazások – mint amilyen az Office riválisának szánt Google Docs – egy távoli teremben lévő, óriási szerverbázison futnak. A Microsoft-modell viszont egyelőre pc-re telepíti a szoftvereket. A Google – valamint számos más cég, így az amerikai IBM vagy Oracle – elképzeléseiben szereplő úgynevezett számítási felhő (cloud computing), azaz – amolyan közüzemi szolgáltatásként – interneten futó programok és alkalmazások rendszere sokak szerint a jövő útja lehet. Ebből persze a Microsoft sem akar kimaradni, tavaly elő is állt saját Cloud Computing Platformjával. Egyelőre azonban az internet nem elég gyors a bonyolultabb feladatokhoz, az online hozzáférésen hézagok mutatkoznak – nem is beszélve a kényes adatok távoli tárolásával kapcsolatos felhasználói félelmektől. NAGY GÁBOR
__label__belpolitika 0.979046 __label__kormány 0.00735583 __label__országgyűlési@@választás 0.00129431 __label__kormányalakítás 0.000765406 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__geography__kanada 0.997537 __label__belpolitika 0.855861 __label__organization__konzervatív@@párt@@(kanada) 0.0209742 __label__geography__csehország 0.0179962 __label__organization__liberális@@párt@@(kanada) 0.0145136 __label__person__trudeau 0.00807199 __label__person__harper 0.00758724 __label__person__turnbull 0.00713143 __label__person__peter 0.00649827 __label__person__malcolm 0.0062999 $$$ __label__belpolitika __label__országgyűlési@@választás geography__kanada person__harper person__stephen genre__hír year__2006 $$$ KANADAI KORMÁNYVÁLTÁS $$$ KANADAI KORMÁNYVÁLTÁS A kanadai Konzervatív Párt bő 12 év után visszatérhet a hatalomba, miután a hétfői parlamenti választáson a szavazatok 36,3 százalékát begyűjtve 124 mandátumot szerzett, megelőzve az 1993 óta kormányzó, korrupciós botrányaik miatt most leszerepelt liberálisokat, akik 30,2 százalékot, illetve 103 képviselői helyet szereztek. A konzervatívok vezetője, a 46 éves Stephen Harper minden fontosabb kérdésben valamelyik ellenzéki párttal kompromisszumra kényszerülő kisebbségi kormányt alakíthat, mivel frakciója a 308 fős alsóházban jócskán elmarad a többségtől. A kanadai nemzeti sportnak számító jégkorongot imádó Harper járatos a kompromisszumokban, hiszen 2003-ban ő kovácsolta egybe a jobboldal szavazatait addig szétforgácsoló két pártot, a Kanadai Szövetséget és a Haladó Konzervatív Pártot. A kisebbségi kormányok átlagos élettartama Kanadában eddig 12-18 hónap között volt, és Harper - akitől az USA és Kanada kapcsolatainak javítását is várják - a közélet megtisztításával, fegyelmezett gazdaságpolitikával és adócsökkentésekkel akarja bebizonyítani a választóknak, hogy a konzervatívok érdemesek a többségi kormányzásra is.
__label__jövedéki@@termékek 0.577505 __label__söripar 0.0758682 __label__sütőipar 0.019134 __label__áremelés 0.0062999 __label__fűszeripar 0.00610756 __label__élelmiszeripar 0.00592107 __label__cukoripar 0.00408014 __label__importkorlátozás 0.00318268 __label__fogyasztási@@adó 0.00281093 __label__alkoholfogyasztás 0.00226185 $$$ __label__geography__magyarország 1.00001 __label__jövedéki@@termékek 0.00610756 __label__organization__kordax@@rt. 0.00371725 __label__person__kelemen@@iván 0.00137703 __label__organization__technomark@@rt. 0.000979752 __label__organization__fogyasztóvédelmi@@főfelügyelőség 0.000921051 __label__termékfelelősség 0.000865901 __label__organization__zwack@@unicum@@rt. 0.000789366 __label__organization__dominancia@@rt. 0.000617076 __label__organization__schöller-budatej@@rt. 0.000598409 $$$ __label__jövedéki@@termékek __label__söripar geography__magyarország genre__hír year__1995 $$$ JÖVEDÉKI ENYHÍTÉS? $$$ JÖVEDÉKI ENYHÍTÉS? Az évi 20 ezer hektoliternél kisebb kapacitású sörfőzdéktől a július 12-én hatályba lépett jövedékitörvény-módosítás előírásával szemben ne legalább 5 millió forint értékű jövedéki biztosítékot – bankgaranciát, tehermentes saját tulajdonú ingatlant – kérjenek, hanem a bérmunkát végző kis szeszfőzdékéhez és a fűszerpaprika-őrleményt készítőkéhez hasonlóan 1 millió forint legyen az elfogadható minimum – áll abban a képviselői törvénymódosítási javaslatban, amit az SZDSZ-es Szalay Gábor és a szocialista Miklós László mellett az MDF-es Szabó Iván terjesztett elő. Indoklásuk szerint a túlzott biztosítéki előírás 380-400 kis sörfőzde létét, közvetve 8-9 ezer személy megélhetését veszélyezteti, hisz aki szeptember 30-ig nem nyújtja be biztosíték-igazolását, jövedéki engedélyét december 31-ével automatikusan elveszti. A törvényjavaslat másik eleme, hogy a szeszes italok, a fűszerpaprika, a kávé, a cigaretta forgalmazásához szükséges zárjegyek előállításának eddig az állam által viselt költségeit terheljék át a dohánygyárakra, illetve a jövedéki termékek importőreire. Az előállítási költség nem azonos a zárjegyek úgynevezett díjtételével – dohánytermékeknél ez jelenleg 40, szeszes italnál 300, kávé és fűszerpaprika esetében 100 forint darabonként –, ami alapvetően a közterhek megfizetését igazolja.
__label__belpolitika 0.996527 __label__politika 0.384922 __label__vallás 0.129413 __label__iszlám 0.115971 __label__zavargások 0.0154346 __label__demonstráció 0.0120638 __label__köztársasági@@elnök 0.00649827 __label__elnökválasztás 0.00272499 __label__gazdasági@@válság 0.00160785 __label__társadalom 0.00121659 $$$ __label__belpolitika 0.998945 __label__geography__irán 0.995105 __label__iszlám 0.327678 __label__vallás 0.148057 __label__person__mohamed 0.0780882 __label__geography__arab@@országok 0.0780882 __label__person__ahmedinedzsád 0.0716012 __label__elnökválasztás 0.0695518 __label__politika 0.0550153 __label__person__khamenei 0.0433758 $$$ __label__belpolitika __label__iszlám __label__kormány __label__politika __label__vallás geography__irán person__ahmedinedzsád person__mahmúd person__khamenei person__ali genre__cikk author__keresztes@@imre year__2011 $$$ Hatalmi harc Iránban, Alapvető kérdések $$$ Hatalmi harc Iránban Alapvető kérdések Az iszlamista köztársaság létét is fenyegeti Iránban az elnök és a legfelső vallási vezető csatározása. Eközben a rezsim a maga javára igyekszik kihasználni az arab felkeléseket. Halál a legfőbb vezető ellenfeleire! – hangzik el péntekenként a heti nagyimákon az iráni mecsetekben, de ezúttal nem a „gonosz sátánra”, az USA-ra vagy a „cionista entitásra”, Izraelre gondolva. Vallási vezetők és politikusok a tömegek bevonásával Mahmúd Ahmadinedzsád elnököt vették célba, amiért egyre nyíltabban szegül szembe Ali Khamenei legfőbb vallási és politikai vezetővel. Még az elnök vallási mentora is figyelmeztetett: az elégedetlenség hitehagyással egyenértékű. Nem tudni, mi bírta jobb belátásra Ahmadinedzsádot, de tény, hogy a napokban újra elfoglalta hivatalát, miután tíz napig a távolmaradásával tüntetett. Sértődöttségét az okozta, hogy Khamenei visszahelyezte posztjára Hejdar Moszlehi titkosszolgálati minisztert, akit az államfő a múlt hónapban menesztett. Az iráni törvények szerint az elnöknek joga van minisztereket kirúgni (a napokban is elküldött három kormánytagot), de a végső hatalom a bonyolult iráni hierarchia csúcsán álló legfőbb vallási vezető kezében van. Ahmadinedzsád kénytelen volt visszavonni döntését, különben a törvényhozás alkotmányos vádemeléssel el is mozdíthatná. Ennek veszélye így sem csökkent, ugyanis nemcsak Khamenei, de a konzervatív tábor is egyre kevésbé bízik a szintén konzervatív elnökben. A 290 fős parlament harmadának szavazata szükséges az eljárás elindításához. A képviselők egy része szerint Ahmadinedzsád azért menesztette a titokminisztert, hogy befolyást szerezzen a minisztérium fölött. A tárca felel a képviselőjelöltek hátterének és alkalmasságának kivizsgálásáért, azaz kiválasztja az indulókat, márpedig teheráni szóbeszéd szerint Ahmadinedzsád többségben szeretné tudni híveit a 2012-es parlamenti választáson. Az elnök nyomulása nem új keletű, de az utóbbi hónapokban egyre nyíltabban kérdőjelezi meg, hogy az utolsó szó a legfőbb vallási vezetőé, különösen a biztonsági kérdésekben és a külpolitikában. A Khameneit támogató konzervatívok azzal vádolják az elnököt, hogy értéktelen emberekkel vette körül magát, és leginkább Eszfandiar Rahim-Maseje stábfőnök személyét vitatják. Mullahok és politikusok azt vetik a legfőbb elnöki bizalmas szemére, hogy természetfeletti erőkkel érintkezik, továbbá fekete mágiával vádolják. Ahmadinedzsád és Rahim-Maseje köréből már legalább kéttucatnyi embert tartóztattak le boszorkányság, démonimádás, varázslat és ehhez hasonló vádakkal, számos, általuk működtetett internetes oldalt pedig betiltottak. Iráni sajtóhírek szerint Rahim-Maseje indulni kíván a 2013-as elnökválasztáson, és a harmadszor már nem megválasztható Ahmadinedzsád támogatja ezt. Khamenei és Ahmadinedzsád hatalmi küzdelme új szintre emelkedett. Állítólag Rahim-Maseje az ihletője annak a dokumentumfilmnek, amely a síiták által szentként tisztelt Mehdi imám küszöbönálló visszatéréséről szól. A rejtőzködő imámot a síiták ahhoz hasonlóan várják, ahogy a hívő keresztények Krisztus második eljövetelét. Konzervatív vallástudósok szerint azonban senki sem mondhatja meg, mikor tér vissza Mehdi, ezért az erről szóló találgatásokat istenkáromlásnak és a legfőbb vallási vezetői tekintély rombolásának tartják. A filmben Ahmadinedzsád és Khamenei is az imám közeli kísérője, mintha az elnök ugyanolyan vallási súllyal esne latba, mint a legfőbb vezető. Ahmadinedzsád a beszédeiben is gyakran utal a rejtőzködő imámra. Megszállottsága pedig nem új, már 2009-ben azt állította, hogy írásos bizonyítéka szerint az USA megpróbálja megakadályozni a síita megváltó visszatérését. Az elnök valószínűleg túl messzire merészkedett a Khamenei hatalmát kikezdő ideológiai különcködésével. Az elit biztonsági erő, a Köztársasági Gárda parancsnoka, Mohamed Ali Dzsafari is elhatárolódott tőle, kijelentve, hogy az iszlamista köztársaság nem létezhet a legfőbb vallási vezető nélkül. Hiába áll vesztésre a hatalmi harcban Ahmadinedzsád, maga Khamenei is megégette vele magát. A 2009-es elcsalt elnökválasztás után kiállt elnöke mellett, és lényegében – a Köztársasági Gárda segítségével – közös erővel fojtották el az ellenzéki tüntetéseket. Könnyen lehet, az elnök csak azért ülhet még a posztján, hogy Khamenei később bűnbakként áldozhassa fel, ha az arab diktatúrák elleni forradalmak és tiltakozások Iránra is átterjednek. Teherán úgy állítja be, hogy a mostani arab tavasz lényegében az 1979-es iráni forradalom következménye – ám a kormány ennek ellenére sem engedte, hogy az ellenzék tüntessen az arab felkelők mellett. Az iráni rendszer eddig meglepően jól állta a sarat, pedig – többszöri halasztás után – a kormány tavaly decembertől komoly megszorításokat vezetett be. Emelkedett a gáz, a tömegközlekedés, a benzin és az alapvető élelmiszerek ára. A kormány komolyabb elégedetlenségtől tartott, ezért korlátozta a médiát, és részben ellentételezte az áremeléseket. Jól jöhet Iránnak, hogy az egy évvel ezelőttinél – részben az arab lázongások miatt – jóval magasabb olajárakból nagyobbak a bevételei, ugyanakkor a nukleáris programja nyomán elrendelt nemzetközi szankciók komoly érvágást jelentenek. Gazdasági elemzők dicsérik Teheránt, hogy nem követte az olajban szintén gazdag arab országokat, amelyek bőkezű juttatásokkal próbálják elejét venni az ottani utcai tüntetéseknek. Ám Iránban az energia és az alapvető cikkek állami ártámogatása a 80 százalékot is eléri, az IMF szerint a perzsa állam a világon az egyik legpazarlóbb az energiafelhasználásban. Az első megszorításokra a többség a fogyasztás visszafogásával válaszolt, de kérdés, hogy az Ahmadinedzsád által fémjelzett, a szubvenciók leépítését öt év alatt tervező program mikor hat valóban fájdalmasan a lakosságra. KERESZTES IMRE
__label__terrorizmus 0.998083 __label__arab-izraeli@@konfliktus 0.956644 __label__merénylet 0.00758724 __label__politika 0.00256091 __label__fegyveres@@konfliktus 0.00117951 __label__járvány 0.000893046 __label__béketárgyalás 0.000366971 __label__társadalom 1e-05 __label__váltó 1e-05 __label__news@@international 1e-05 $$$ __label__geography__izrael 1.00001 __label__arab-izraeli@@konfliktus 0.999231 __label__terrorizmus 0.991433 __label__organization__hamász 0.851963 __label__geography__palesztina 0.826722 __label__fegyveres@@konfliktus 0.140346 __label__geography__gáza 0.090103 __label__organization__iszlám@@dzsihád 0.0488678 __label__geography__hebron 0.0222962 __label__geography__ciszjordánia 0.0132328 $$$ __label__arab-izraeli@@konfliktus __label__terrorizmus __label__merénylet geography__izrael genre__hír year__1995 $$$ ROBBANÁS GÁZÁBAN $$$ ROBBANÁS GÁZÁBAN Vasárnap hatalmas robbanás oltotta ki 6 ember életét Gázában, a hasonnevű övezet „fővárosában”. A halottak közt van Kemal Kheil, az iszlám fundamentalista Hamász szervezet gerilláinak egyik vezetője, s valószínűleg az Al-Muhandisz (a Mérnök) néven ismert Jahja Ajas is, azoknak a pokolgépeknek a gyártója, amelyekkel öngyilkos palesztin merénylők az utóbbi másfél évben 60 izraeli halálát okozták. A robbanás egy többemeletes lakóépületben következett be, melynek néhány lakását a Hamász – a palesztin rendőrség szerint – már hosszabb ideje „pokolgép-összeszerelő műhelyként” használta. A helyszínen több félkész bombát, 30 kilogramm puskaport és 150 kézigránátot találtak. A Hamász szerint a robbantás az izraeli titkosszolgálat műve, de felelősség terheli a palesztin hatóságokat is. A szervezet jordániai irodája bejelentette, hogy a „Kasszám Brigádok” nevű katonai szárny nemsokára „bosszút áll a tetteseken”. Jichák Rabin izraeli miniszterelnök szerint a Hamász most elhúnyt terroristái maguk ellen hívták ki a sorsot azáltal, hogy gyilkos akciókat szerveztek izraeli polgárok ellen. A zsidó állam továbbra is lezárva tartja a Gázai övezettel közös határát, palesztinok tízezreit zárva el ezzel az izraeli munkától s a jövedelemtől. A kormányzó Munkapárt főtitkára, Nisszim Zvili kijelentette, hogy szerinte Izrael hajlandó lesz kiüríteni a Gázai övezetben elszigetelten fekvő néhány zsidó telepet.
__label__egészségügy 0.9986 __label__kórházak 0.996303 __label__közbeszerzés 0.152042 __label__adósság 0.028446 __label__mentőszolgálat 0.0149671 __label__vezetőváltás 0.0113418 __label__építőipar 0.0106625 __label__vérellátás 0.00913564 __label__orvosi@@műhiba 0.00913564 __label__orvosi@@műszergyártás 0.00807199 $$$ __label__geography__magyarország 1.00001 __label__egészségügy 0.998978 __label__kórházak 0.988323 __label__közbeszerzés 0.100889 __label__mentőszolgálat 0.0179962 __label__adósság 0.0174525 __label__organization__markhot@@ferenc@@megyei@@kórház 0.0154346 __label__egészségbiztosítás 0.0128312 __label__organization__hospinvest@@rt. 0.0124417 __label__vérellátás 0.00832578 $$$ __label__adósság __label__egészségügy __label__kórházak geography__magyarország geography__miskolc person__csiba@@gábor organization__borsod-abaúj-zemplén@@megyei@@kórház genre__cikk author__gáti@@júlia year__2015 $$$ Csiba kórháza pert vesztett, Fizetős egészségügy $$$ Csiba kórháza pert vesztett Fizetős egészségügy A sorozatos, máig titokzatos csecsemőhalálok után ismét hírbe hozták a miskolci megyei kórház igazgatóját: az állam kényszerül kifizetni az általa megrendelt építési munkálatokat. Annyi pénzből kell kijönni, amennyi van. Ha a kórházak többet költenek, mint amire anyagi fedezetük van, azzal költségvetési csalást követnek el – fejtegette Varga Mihály nemzetgazdasági miniszter Baló György múlt heti televíziós műsorában. Ennek alapján akár bilincsben is el lehetne vezetni Csiba Gábort, a Borsod-Abaúj-Zemplén Megyei Kórház főigazgatóját, hiszen az intézmény éppen most vesztett pert a Miskolci Törvényszéken, ahol adósságainak megfizetésére kötelezték. Igaz, az ítélet még nem jogerős. A fedezet nélkül megrendelt (vö. költségvetési csalás), több mint 500 millió forint értékű munka árából 400 millióhoz azonnali inkasszóval is hozzájuthat a két felperes építőipari cég, a Hunép és a Magyar Építő Zrt. A munkát elvégezték, és 1–2,5 éve hiába várnak a fizetségükre. A bilincs azonban nem kattant a főigazgató csuklóján, s nemcsak azért nem, mert a kormányzó párt koalíciós partnerének, a KDNP-nek egyik oszlopos tagja. Hanem mert a vargai definíció szerint az Orbán-kormány által kinevezett kórházigazgatók túlnyomó többsége csaló lenne. Ha a költségvetési törvényt tartanák szem előtt, intézményüket minden hónap 25-én be kellene zárniuk – rendszerint addigra fogy el a havi finanszírozási keret. Az egészségügyi törvény viszont a folyamatos ellátás fenntartására kötelezi őket, a hónap valamennyi napjára szétterítve a pénzhiányt. A kifizetetlen számlák a szállítóknál, az alacsonyan tartott bérek révén a dolgozóknál és a hosszú várakozásra kárhoztatott, elégtelenül ellátott betegeknél gyülemlenek fel. A miskolci történet szinte minden részletében az államigazgatás és az egészségügy működési betegségeit szemlélteti. Bár a hamarosan lezáruló uniós fejlesztési periódus 2007-ben kezdődött, csupán 2009 augusztusában született meg a döntés arról, hogy a BAZ megyei kórház 10,5 milliárd forintos támogatással felhúzhat egy új épülettömböt, a Csillagpontot. A kivitelezői szerződésre 2011 szeptemberében került rá a pecsét: a megbízást 7,3 milliárd forintért a Hunép és a Magyar Építő Zrt. által létrehozott konzorcium nyerte el, nyílt közbeszerzési eljáráson. A munka már nagyban folyt, amikor a megrendelő ráébredt, hogy a kiviteli tervben nem szereplő, ám lényeges pótmunkákat is el kell végeztetni. Gondoskodni kell például a villamosenergia-ellátásról – a telekhatártól bevinni a kábelt, és transzformátorházat építeni –, megoldani az új épületek hűtését, fűtését és gőzellátását, a tervezettnél nagyobb átmérőjű csőpostarendszert felszerelni és így tovább. Mivel a határidő sürgetett – érvelt utóbb a kórház –, közbeszerzés mellőzésével, tárgyalásos eljárást követően adott további megbízást a pótmunkákra az amúgy is ott dolgozó két kivitelezőnek. Csakhogy a Közbeszerzési Döntőbizottság 2012 végén jogszerűtlennek ítélte meg a nyilvánosság és a verseny kizárásával született megrendelést. Így a kontraktust nem szentesítette sem a közreműködő szervezet (az azóta megszüntetett ESZA Kft. felelt az uniós projekt végrehajtásáért), sem az illetékes minisztérium. Csiba főigazgató ennek ellenére ment tovább a saját útján. Így 2014 tavaszán, az országgyűlési választások előtti napokban felavatható állapotban volt a Csillagpont – persze anélkül, hogy a pótmunkákra fedezet lett volna. Végül a két károsult összesen 18 tételért kérte a törvényszék közbenjárását, hogy pénzéhez juthasson. Követelésük jogosságát az alperes kórház szemérmetlenül azzal próbálta kétségbe vonni, hogy a munkák elvégzését sem az irányító hatóság, sem a minisztérium nagy hagyta jóvá. A törvényszék azonban világossá tette, hogy a hatósági áldást éppen az alperesnek kellett volna beszereznie, a kivitelező a kórház megbízására dolgozott. A pótmunkák árát és szükségességét senki nem vitatta, ámde bele kellett volna kerülniük az eredeti tervekbe, mivel már a pályázat kiírásakor látható volt, hogy azokat el kell végeztetni. A kérdés most az, hogy honnan lesz erre fedezet. A főigazgató már az elsőfokú ítélet megszületése előtt intézkedett a nadrágszíj további meghúzásáról. Ennek jegyében a szemetesedényeket gazdaságosan csak akkor kell kiüríteni, ha tele vannak, a kórtermeket naponta, a folyosókat hetente kell takarítani. A porta- és a rendészeti szolgálat, a belső, intézményen belüli éjszakai betegszállítás költségeinek lefaragása, a hazatérő betegektől a kórházi étkezés megvonása – még akkor is, ha csak este viszik el őket – mind-mind a takarékoskodást szolgálja. A gyógyszerelés további „optimalizálása” is folyik, a megyei kórházhoz integrált szikszói gyógyintézetben például a 83 ágyas mozgásszervi rehabilitáción havi 234 ezer forint a gyógyszerkeret, az ápolási osztályon még ennél is kevesebb. Ez telt házzal számolva naponta és betegenként mindössze 93, illetve 120 forintos kiadást jelent, vagyis a rehabon nagyjából napi két szem Algopyrin kimeríti a keretet. A megyei kórház tavaly év végi beszámolóját nézve az adósság megfizetése, az elrendelt 400 millió forintos inkasszó nem okozhatna gondot. Hiszen a zárszámadás szerint az intézmény bevételei (26 milliárd forint) 734 millió forinttal meghaladták a kiadásait. Csakhogy a Magyar Államkincstárnak havonta megküldött kimutatás, amely a lejárt tartozások összegéről ad számot, egészen más képet mutat. E szerint decembertől április végéig 1,1 milliárdról 1,5 milliárd forintra nőtt az intézmény lejárt számláinak összege. Márpedig az Országos Egészségbiztosítási Pénztártól kapott működési költségből a betegellátás kiadásait kell fedezni, nem építőipari megrendeléseket finanszírozni. Igaz, ha megtakarítás keletkezik, az akár beruházásokra is átcsoportosítható. Csakhogy a kórházak jellemzően a finanszírozási lyukak foltozásán, nem pedig a megmaradt összegek befektetésén fáradoznak. Miskolcon, a megyei kórházban sincs ez másként – még akkor sem, ha a főigazgató csak „az elmúlt nyolc évben” sérelmezte az egészségügyi finanszírozás elégtelenségét, azóta fegyelmezetten hallgat. Nem is hiába: elérte, hogy a miskolciak által Csiba Plázaként emlegetett Csillagpont beruházási költségei beleférjenek az uniós pályázat szabta keretbe. A szükséges többletmunkák fedezetére pedig jut majd az éppen most folyó adósságrendezés 60 milliárdjából. Így kijön a Varga Mihály-féle egyenlet, ha nem is az általa gondolt sorrendben. Akinek az isten kiadást adott, annak meglesz hozzá a fedezete is. Utólag. A főigazgató a színfalak mögött vélhetően most is megkapta az utolsó utáni figyelmeztetést, mint 2013-ban. Akkor azt követően ingott meg a pozíciója, hogy rövid idő leforgása alatt nyolc koraszülött csecsemő halt meg a kórházban. Felfüggesztését személyesen a miniszterelnök kérte, végül azonban felelős nélkül zárult le az ügy. A szakértői vizsgálat sem szakmai szabálytalanságot, sem gondatlanságot nem tárt fel – tette közzé az Országos Rendőr-főkapitányság. A szakértői vélemény azonban nem nyilvános – válaszolta a HVG kérdésére a nyomozó hatóság –, annak kiadását a „hatályos jogi normákra” hivatkozva megtagadta. GÁTI JÚLIA
__label__külkereskedelem 0.96379 __label__kereskedelem 0.016413 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__kína 0.851963 __label__külkereskedelem 0.115971 __label__kereskedelem 0.0518555 __label__geography__usa 1e-05 __label__geography__európai@@unió 1e-05 __label__külpolitika 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 __label__person__kassai@@viktor 1e-05 $$$ __label__kereskedelem __label__külkereskedelem geography__kína genre__hír year__2006 $$$ Kína kereskedelmi többlete $$$ Kína kereskedelmi többlete májusban történelmi rekordot ért el 13 milliárd dollárral, amiben az export éves szinten 25 százalékos emelkedése játszotta a főszerepet.
__label__energiaipar 1.00001 __label__energiaellátás 0.399822 __label__részvény 0.0384762 __label__távfűtés 0.0132328 __label__értékpapírpiac 0.00171072 __label__társadalom 1e-05 __label__történelem 1e-05 __label__pénzügy 1e-05 __label__váltó 1e-05 __label__news@@international 1e-05 $$$ __label__organization__e-star@@nyrt. 1.00001 __label__geography__magyarország 1.00001 __label__energiaellátás 0.9954 __label__részvény 0.970698 __label__értékpapírpiac 0.932463 __label__energiaipar 0.909917 __label__távfűtés 0.063725 __label__organization__equilor@@befektetési@@rt. 0.00121659 __label__organization__täglich@@alles 1e-05 __label__person__falk 1e-05 $$$ __label__energiaellátás __label__energiaipar __label__távfűtés geography__magyarország organization__e-star@@nyrt. genre__grafikon year__2012 $$$ Az E-Star részvényeinek árfolyama $$$ Az E-Star részvényeinek árfolyama 12290781.pdf
__label__belpolitika 1.00001 __label__kormány 0.847978 __label__kormányalakítás 0.0179962 __label__kormányválság 0.0116973 __label__országgyűlés 0.00206074 __label__országgyűlési@@választás 0.00165848 __label__államszervezet 0.00121659 __label__köztársasági@@elnök 0.000949944 __label__államadósság 0.000676702 __label__váltó 1e-05 $$$ __label__belpolitika 0.998911 __label__kormány 0.991948 __label__geography__észtország 0.867046 __label__geography__lettország 0.798197 __label__geography__litvánia 0.577505 __label__geography__baltikum 0.0341104 __label__person__valdis 0.0236995 __label__kormányválság 0.0209742 __label__person__nikosz 0.0159164 __label__kormányalakítás 0.0109969 $$$ __label__belpolitika __label__kormány __label__kormányalakítás geography__baltikum geography__lettország geography__litvánia geography__észtország genre__hír year__1999 $$$ Balti kormánycserék $$$ MÁRCIUS 7. Balti kormánycserék Észtországban Mart Laar, a választásokon másodikként befutott nemzeti-liberális Haza Szövetség vezetője alakított kormányt, miután a populista Észt Centrum Párt élén a választáson győztes, egykori népfrontos Edgar Savisaarnak ehhez nem sikerült elég koalíciós partnert találnia. A 100 tagú parlamentben a kormánykoalíciónak mindössze 3 fős a többsége. Lettországban a parlament júliusban a második világháború után családjával Kanadába emigrált, majd tavaly visszatelepült Vaira Vike-Freiberga pszichológus személyében az exszocialista országok közül elsőként választott államfővé nőt. Alighogy beiktatták, az elnöknek kormányválságot kellett megoldania: kilenchavi miniszterelnökség után, koalíciós partnerének elpártolása miatt lemondott Vilis Kristopans, a Lett Út alelnöke. Helyét az 1998-as választásokon győztes, ám akkor többségi kormányt alakítani képtelen Andris Skele, az ellenzéki Néppárt elnöke foglalta el. Úgy jutott parlamenti többséghez, hogy az előző koalícióban részt vett, kormányválságot kirobbantó nacionalisták támogatása mellé megszerezte Kristopans pártjáét is. Litvániában májusban az államfővel elmélyült személyes konfliktus miatt távozott a konzervatív kormány éléről Gediminas Vagnorius. Utóda, Rolandas Paskas októberben, az állami olajipari vállalat 18 hónapja tartó privatizációja körüli vita miatt mondott le, helyét Andrius Kubilius, a kormánypárt egyik vezetője vette át.
__label__orvostudomány 0.399822 __label__tudomány 0.0518555 __label__egészségügy 0.0179962 __label__egészségvédelem 0.016413 __label__gyógyszeripar 0.0159164 __label__rák 0.00610756 __label__természetgyógyászat 0.00592107 __label__közegészségügy 0.00556492 __label__kémia 0.00371725 __label__gerontológia 0.0036036 $$$ __label__orvostudomány 0.327678 __label__geography__magyarország 0.061886 __label__tudomány 0.0566624 __label__egészségvédelem 0.0321107 __label__gyógyszeripar 0.0197291 __label__egészségügy 0.0154346 __label__gerontológia 0.00556492 __label__vegyi@@fegyver 0.00507033 __label__kémia 0.0047652 __label__radioaktív@@szennyeződés 0.00447838 $$$ __label__orvostudomány person__marshall person__barry genre__cikk author__lindner@@andrás year__1995 $$$ AZ ÁTÉRTÉKELT GYOMORFEKÉLY, Lyuk a hasunkban $$$ AZ ÁTÉRTÉKELT GYOMORFEKÉLY Lyuk a hasunkban Évtizedekig masszívan védelmezett tévhitek hátráltatták egy ausztrál orvos felismerésének elfogadtatását: a gyomor- és a nyombélfekélyhez – de a gyomorban kialakuló daganatos megbetegedésekhez is – csak igen távolról van köze a stressznek és az állandó feszültségnek. A fekély esetében egyszerű, viszonylag könnyen gyógyítható fertőző betegségről van szó, amelyet – ha a sokáig gyógyszeripari és sebészi érdekekből fékezett kutatások eredményre vezetnek – belátható időn belül vakcinával meg is előzhetünk. „Amikor a nyolcvanas évek elején Barry Marshall ausztrál gasztroenterológus tanulmányt tett közzé arról, hogy az addig egyértelműen stresszbetegségnek tekintett gyomor-, illetve nyombélfekély kialakulásáért egy baktérium a felelős, bejelentését az orvosok nevetségesnek titulálták, s amikor az ezek után is tántoríthatatlan ausztrál 1983-ban egy brüsszeli kongresszuson mindezt szóban is ország-világ elé tárta, egyszerűen bolondnak nézték” – idézi föl egy korszakalkotó, sokak szerint Nobel-díj értékű felismerés egykori, enyhén szólva hűvös szakmai fogadtatását Tamássy Klára adjunktus, a Semmelweis Orvostudományi Egyetem Oktató Kórházának gasztroenterológusa. A bizalmatlanság csak akkor kezdett oszlani, amikor a Marshall által Helicobacter pylorira keresztelt baktérium a szervezetből való eltávolítását követően azt tapasztalták, hogy a fekélybetegségek egyetlen esetben sem térnek vissza. Ez volt az a fordulópont, amikortól már nemcsak a kifejezetten gyomorral, illetve a bélrendszerrel foglalkozó szakorvosok, hanem a belgyógyászok szélesebb köre, sőt a bakteriológusok is kezdtek felfigyelni arra, amit Marshall a kezdetektől megszállottként ismételgetett. Hogy évekig mégis „pusztába kiáltott szó” maradt Marshall – Robin Warren patológussal együtt végzett – kutatássorozata, annak is megvan a magyarázata. Ez pedig főként az, hogy az ötvenes évek egyik legismertebb szaktekintélye, egy Palmer nevű amerikai gasztroenterológus több mint ezer ember gyomornedvének vizsgálata után arra a megállapításra jutott, hogy „emberi gyomor savas közegében semmilyen baktérium nem fordul elő”. Ez a széles körben publikált vélekedés azután szakmai körökben egy idő múlva amolyan szentírásféleként üzemelt. „Talán azért volt ez ennyire triviális mindenki számára, mert az orvosok úgy gondolták, hogy a gyomorban lévő sósav mellett egyszerűen valóban kizárt, hogy megéljen bármilyen baktérium” – ad magyarázatot a szakorvos az évtizedeken át minden más e téren folytatott kutatást szinte teljesen ellehetetlenítő tévhitre. Amire sokáig senki nem jött rá, Palmer nagyot tévedett, amikor kizárólag a gyomornedveket vizsgálta laboratóriumában, és a nyálkahártyára ügyet sem vetett. Tévedése akár grandiózus műhibaként is felfogható, ha tudjuk, hogy már a múlt század végén többen leírták, hogy a gyomor nyálkahártyájának felszínén – mind az emberben, mind különböző állatokban – látnak különféle spirális formájú baktériumokat. Ma már alighanem senki nem tudná megmagyarázni, mi volt a végső ok, amiért az orvostársadalom figyelmen kívül hagyta olyan – igaz, korábbi – szaktekintélyek, mint a német Boettcher, majd az ugyancsak német Krienitz és az olasz Bizzozero közleményeit (akik többek között gyomordaganatok felszínén, illetve gyomorfekélyek környezetében találtak baktériumokat), és miért az ennek lehetőségét kizáró Palmer tézisét fogadta el. A tabudöntő Marshall úgy vágott bele, hogy választ keresett szakterületének „nyitott kérdéseire”. Például nem emelkedett felül azon, hogy miképpen fordulhat elő kevés savtermelés esetén is gyomorhurut. A kutatás folyamán azután újra felfedezte a Palmer és az aktuális orvostudomány szerint nem létező kórokozókat: csakhogy miután e speciális baktérium kitenyésztése meglehetősen bonyolult folyamat, évekig is eltartott, amíg lépésről lépésre haladva igazolva látta feltételezéseit. Amolyan 20. századi orvosi Sherlock Holmesként nyomozott, sőt, még „önkísérletet” is végzett: megitta a kitenyésztett baktériumtelepeket tartalmazó oldatot, majd gyomortükröztette magát, és önmagában is kimutatta a szájon keresztül „bevett” mikroorganizmust. (Az önkísérletet aztán természetesen azzal zárta, hogy antibiotikummal meggyógyította magát.) Részben ennek és persze neki köszönhető, hogy mára senki sem kételkedik a Helicobacterben. Mint ahogy ma már abban sem, hogy ez a baktérium a felelős a fekélyek kialakulásáért. Marshall kimutatta, hogy a Helicobacter okozta a nyombélfekélyek 92 százalékát és a gyomorfekélyek több mint kétharmadát. A további vizsgálatok azután arra a kezdetben rejtélyes jelenségre is magyarázatot adtak, miként okozhat ez a baktérium egyáltalán nyombélfekélyt, ha csak a gyomorban fordul elő. Megállapították, hogy amikor a baktérium gyulladást okoz a gyomor nyálkahártyájában, válaszként olyan hormonok képződnek, amelyek fokozzák a gyomorsavtermelést. Ez a fokozott gyomorsav-termelődés okozhat olyan változást a nyombél irányában, aminek következtében a baktérium már könnyedén át tud kerülni a nyombélbe. Világossá vált az is, hogy például a gyomorfekélyt úgy idézi elő, hogy „kilyukasztja” a gyomor szöveteit védő nyákréteget, s az így létrejött lyukakon átszivárgó sav immár akadály nélkül megtámadhatja a gyomorfalat. Bár a Helicobacter pylorinak sokfajta törzse ismert, a fekély szempontjából csak az „játszik”, amelyik mérget termel. Különösképp azért, mert szinte bizonyos, hogy a fekélybetegségeken túl ez a felelős a daganatos betegségekért is. A kutatók szerint legalábbis a Helicobacterrel fertőzött személyeknek négyszer akkora az esélyük arra, hogy gyomrukban daganat alakuljon ki. A fertőzés terjedését – mondják a Palmer-hitről Marshallhoz áttértek – elsősorban a nem megfelelő higiénés körülmények segítik elő, tekintettel arra, hogy a baktériumokat főleg a széklet, székletmaradványok vagy a szennyvíz „közvetíthetik”. Afrikában azonban, ahol az anyák előre rágva adják csecsemőiknek, kisgyermeküknek az ennivalót, még szájból szájba is terjedhet. Egy magyarországi felmérés szerint hivatalosan az egészségesnek tekintendő felnőtt lakosság nagy része feltehetően fertőződött már Helicobacterrel. A legutóbb végzett vizsgálatok tanúsága szerint a 20–29 éves korosztály 42 százalékánál, a 30–39 évesek körének több mint felénél, az 50–59 éves korosztálynak nagy valószínűséggel akár a négyötödénél is kimutatható lenne a bűnös baktérium jelenléte – feltéve, ha létezne ilyen szűrővizsgálat. Mindez természetesen nem jelenti egyúttal azt is, hogy minden ily módon fertőzött személynél ki is alakul a gyomor- vagy a nyombélfekély. Fertőző és lassú baktériumról van szó, amely ha bekerül a szervezetbe, azonnal akut gyomorrontást okoz, majd szépen megtelepszik a gyomorban. Évtizedeken át is megmarad, és attól függően, hogy termel-e toxint, vagy sem, különböző erősségű pusztításokat végez – olvasható a baktériumról szóló híradásokban. A gyomorrontással kezdődő fekélybetegség szimptómiái közé sorolják a kifejezetten erős hasi, jobb lengőborda alatti, vagy közvetlenül a gyomorterületen érezhető fájdalmat, az állandó telítettségérzetet, az éhségfájdalmat, az étkezés utáni hányingert, hányást. Előfordul, hogy a napközben enyhülő tüneteket pár órával a lefekvés után fellépő erős fájdalmak követik. Bár az végérvényesen bizonyított, hogy a stressz, a feszültség, a szorongás vagy az erős savtúltengés – mint eddig hitték – önmagában nem okozhat fekélyt, ha viszont a páciensbe már bekerült a Helicobacter, akkor hiába mentes minden pszichoszomatikus zavartól, fekélye kialakulhat. A stressz mindazonáltal káros, mert fokozhatja a szervezetben pusztító baktérium aktivizálódását, például oly módon is, hogy csökkenti az immunrendszer védekezőképességét. Marshall korszakalkotó felfedezése nyomán a fekélyterápia is megváltozott. „A hagyományos gyógymódok során – a korábbi hasonlathoz visszatérve – csak átmenetileg gyógyítottuk a fekélyt úgy, hogy csökkentettük az esőt jelentő savmennyiséget, így a ház nem ázott be. Most viszont a baktérium kiirtásával egyszerűen begyógyítjuk a háztetőt” – mondja Tamássy Klára. Korábban a legkülönfélébb savcsökkentő gyógyszerek, úgynevezett H2-antagonisták alkalmazásával gyógyították a fekélyeket, de a betegség csak egy időre tűnt el, rövidebb-hosszabb idő elteltével a legtöbb esetben visszatért. „A fekélybetegek így hatalmas piacot jelentettek a gyógyszergyáraknak. Mára fölfordult minden, a beteg savcsökkentő gyógyszerekkel, bizmuttal és speciális antibiotikumokkal kombinált komplex kezelése kiirtja a Helicobactert, így a fekély nem alakul ki újra” – jelzi az orvos, mekkora pánikot képes előidézni egyetlen felfedezés a gyógyszergyárak, de bizonyos szempontból például a gyomorműtéteket sorozatban végző orvosok körében is. A legújabb gyógymód – a savcsökkentőkkel kombinált antibiotikumos kezelés – Magyarországon is széles körben ismert, a legtöbb hazai kórházban már a komplex terápia dívik, ahol még nem, ott akár maga a fekélybeteg is kérheti az alkalmazását. Újabban már nemcsak a gyógyítás, hanem a megelőzés is lehetségesnek látszik: olasz immunbiológusok egy sienai intézetben egyelőre csak egereken, de máris sikerrel próbáltak ki egy olyan szérumot, amely alkalmas lehet később egy emberben is „bevethető” védőoltás kifejlesztésére – adta hírül a Science amerikai folyóirat nemrégen közölt híradása. „Ha minden ezzel kapcsolatos problémát sikerül megoldani, a vakcinát nem fecskendő segítségével, hanem szájon át szedhető tablettában juttathatjuk az emberi szervezetbe” – mondja az orvos. Ma azonban még csupán találgatások vannak arra vonatkozóan, mikorra születhet meg a fekélyt megelőző védőszer forgalomképes változata. A sienai kutatók egyöntetű véleménye alapján legalább hét-nyolc évig kell türelmesen várni. Annál is inkább, mert bár az idegesség a gyomorra korántsem annyira ártalmas, mint korábban évtizedeken át kötelező volt hinni, más hátrányai azért minden bizonnyal vannak. LINDNER ANDRÁS
__label__pszichológia 0.901931 __label__család 0.187143 __label__gyermekek@@helyzete 0.122533 __label__biológia 0.0373369 __label__szociológia 0.0373369 __label__társadalom 0.0362301 __label__tudomány 0.0267693 __label__etológia 0.00199777 __label__fogamzásgátlás 0.00165848 __label__fogyatékosok 0.00117951 $$$ __label__gyermekek@@helyzete 0.228166 __label__pszichológia 0.0851091 __label__tudomány 0.0827073 __label__társadalom 0.0675567 __label__család 0.0302246 __label__szociológia 0.0267693 __label__népszámlálás 0.00913564 __label__fogamzásgátlás 0.00610756 __label__karitatív@@tevékenység 0.00491541 __label__idősek 0.0043415 $$$ __label__család __label__pszichológia genre__hír year__2013 $$$ Elboldogulnak? $$$ Elboldogulnak? Boldogabbak azok a szülők, akik a gyermekeikért háttérbe szorítják a saját igényeiket – 322 szülő kikérdezése alapján ezt állítja egy nemzetközi kutatócsoport a Social Psychological and Personality Science című szaklapban. A pszichológusok arra kérték az anyákat és apákat, hogy egy skálán osztályozzák, mennyire forog a világ a gyermekeik körül a családjukban. Ezután az általános közérzetükre vonatkozó kérdéseket tettek fel nekik. A válaszokból az derült ki, hogy teljesebbnek gondolják az életüket és elégedettebbek a mindennapjaikkal azok, akik a gyermekeiket állítják az életük középpontjába. Ez nemcsak a közhiedelemnek mond ellent, hanem egyes korábbi kutatásoknak is. Tavaly nyáron például amerikai pszichológusok 181 – ötévesnél fiatalabb gyermeket nevelő, a szülőséget gyermekközpontúan gyakorló – anyát kérdeztek egyebek mellett arról, hogy az otthoni vagy a munkahelyi teendőiket találják-e stresszesebbnek, illetve hogy miként élik meg a gyermekükért hozott áldozatokat. A szerzők – a mostani tanulmányt jegyzőkkel ellentétben – arra jutottak, hogy az önkéntes önfeláldozás nagy szerepet játszik a szülés utáni depresszió kialakulásában.