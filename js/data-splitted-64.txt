__label__orvostudomány 0.990302 __label__szülészet 0.737168 __label__egészségügy 0.47659 __label__genetika 0.119213 __label__szervátültetés 0.119213 __label__mesterséges@@megtermékenyítés 0.0953595 __label__nőgyógyászat 0.0926978 __label__biológia 0.0803675 __label__rák 0.0474359 __label__tudomány 0.0384762 $$$ __label__orvostudomány 0.966924 __label__egészségügy 0.644235 __label__tudomány 0.370235 __label__szülészet 0.341593 __label__geography__magyarország 0.300756 __label__orvosi@@műhiba 0.212079 __label__biológia 0.136618 __label__mesterséges@@megtermékenyítés 0.106701 __label__szervátültetés 0.0827073 __label__genetika 0.0803675 $$$ __label__nőgyógyászat __label__szervátültetés __label__szülészet geography__magyarország geography__svédország person__ungár@@lászló genre__hír genre__interjú year__2014 $$$ Nehéz szülés $$$ Nehéz szülés Hamarosan megpróbálhatja kihordani leendő gyermekét kilenc, nemrégiben méhátültetésen átesett svéd nő. A hasonló műtétek előkészítésében az első kísérletek óta jelentős részt vállaló Ungár László nőgyógyász-onkológus szerint lehetetlen megjósolni a tervezett terhességek kimenetelét. – Miközben az életmentő szív-, vese- vagy májátültetésektől tökéletesen működő szerveket remélnek, a világsajtóban most csodaként emlegetik a beültetett méhektől várt gyermekáldást. Ennyivel nehezebb a feladat? – A méhet könnyebb a befogadó szervezetében életben tartani, mint mondjuk egy szívet, mégis egy sor teljesen új orvosi probléma adódhat. A hüvelyen keresztül például a méhnek a külvilággal is kapcsolata van, így nem zárható ki a fertőzés veszélye. Tapasztalat híján arra is lehetetlen válaszolni, hogy a beültetett szerv képes-e megbirkózni a terhesség által támasztott igénybevétellel. – Az ezredforduló óta próbálkoztak halott és élő donorokból származó méhek átültetésével is. Az utóbbi etikai aggályokat vet fel, a svédországi kísérletben mégis főleg édesanyák adományozták a szerveket a lányuknak. Miért? – Az élő donorokkal végzett műtétek során a szervek az utolsó pillanatig optimális körülmények között vannak, így lényegesen nagyobb a siker valószínűsége. A közeli rokonság miatt ráadásul a kilökődés veszélye is jelentősen csökken. – A svéd kísérlet résztvevőiben meg sem próbálták a petefészküket, petevezetéküket összekapcsolni új méhükkel, petesejtjeiket a szervezetükön kívül termékenyítik majd meg. Nem lehetne ezt a természetre bízni? – Mindenképpen előny, hogy a szervezetük petesejteket termel, ám a méh hiánya miatt elzáródott petevezeték megnyitása a tudomány mai állása szerint nem kecsegtet sikerrel. A lombikbébi-eljárások jó hatásfoka miatt ráadásul a kockázatot és az erőfeszítést sem éri meg a kísérletezgetés. – A terhességhez hormonális változások is szükségeltetnek. Van arra garancia, hogy ezekre megfelelően reagálnak majd? – Amennyire én tudom, eleve olyan jelölteket válogattak, akiknek a szervezete a felkészítő vizsgálatok során jól viselte a szimulált hormonális változásokat. Ezt jelzi az is, hogy a legtöbbjük menstruációs ciklusa beindult a műtét után néhány héttel. Ez azért biztató, mert a méh legérzékenyebb alkotórésze, a menstruáció során megújuló nyálkahártya elengedhetetlen a terhesség megmaradásához. A következő kritikus pont az lesz, hogy a beültetett szerv képes-e megteremteni a magzat fejlődéséhez szükséges, alaposan megnövekedett vérellátottságot. – Magyarországon mikor válhatnak elérhetővé efféle műtétek? – Az eddigi külföldi kísérletekben a magyar szakemberek éppen olyan, kritikus megoldásokhoz járultak hozzá a legnagyobb mértékben, mint a méhet ellátó vérerek műtétje vagy a lehető legjobb életképességű szerv kioperálása a donorokból. A hazai méhtranszplantációkhoz nem tárgyi vagy technikai, hanem adminisztrációs, jogi és finanszírozási problémákat kellene áthidalni.
__label__bank 0.996303 __label__bankbetét 0.99495 __label__lakossági@@megtakarítások 0.953976 __label__kamat 0.546748 __label__banki@@szolgáltatás 0.132974 __label__lakossági@@hitel 0.0953595 __label__folyószámla 0.0203424 __label__devizaszámla 0.0145136 __label__betétbiztosítás 0.00713143 __label__bankkártya 0.00610756 $$$ __label__geography__magyarország 1.00001 __label__bankbetét 0.997459 __label__bank 0.993522 __label__lakossági@@megtakarítások 0.962683 __label__kamat 0.943358 __label__banki@@szolgáltatás 0.760661 __label__lakossági@@hitel 0.228166 __label__organization__raiffeisen@@bank@@rt. 0.0851091 __label__organization__nhb@@növekedési@@hitel@@bank@@zrt. 0.0600966 __label__organization__budapest@@bank@@rt. 0.0446909 $$$ __label__bankbetét __label__kamat __label__lakossági@@megtakarítások geography__magyarország genre__táblázat year__2012 $$$ A tíz legjobb bankbetétajánlat 500 ezer forint hat hónapos lekötése esetén $$$ A tíz legjobb bankbetétajánlat 500 ezer forint hat hónapos lekötése esetén Táblázat: Bank Bruttó összeg a lekötés végén (Ft) Ebkm (%) Feltételek Sopron Bank 519 945 8,00 Rendszeres havi utalás a banknál vezetett számlára + rendszeres bankkártyás fizetés és átutalás + a bank egy vagy több termékének egyidejű igénylése AXA Bank lekötési módozatok új forrásra 518 923 7,59 Új lekötés esetén Erste Bank tartós forint Aktív betét 518 674 7,49 Rendszeres bankkártyás fizetés és átutalás Erste Bank 518 674 7,49 – FHB Bank tbsz Adóelőny betét 518 075 7,25 Új lekötés esetén + rendszeres havi utalás a banknál vezetett számlára Volksbank akciós forintbetét 518 075 7,25 – MKB Bank Aktív HUF napi bankkapcsolat betét 517 452 7,00 Rendszeres havi utalás a banknál vezetett számlára + rendszeres bankkártyás fizetés és átutalás + a bank egy vagy több termékének egyidejű igénylése Sopron Bank akciós forintbetét új forrásra 517 452 7,00 Új lekötés esetén Raiffeisen Bank Aktív lekötött betét 516 829 6,75 Rendszeres havi utalás a banknál vezetett számlára + rendszeres bankkártyás fizetés és átutalás Erste Bank tartós KamatBiztos betét 516 654 6,68 – Rövidítés: ebkm = egységes betétikamatláb-mutató. Forrás: Bankmonitor.hu
__label__mobiltelefon 0.992194 __label__távközlés 0.983095 __label__ár 0.129413 __label__telefon 0.0926978 __label__multimédia 0.000440557 __label__társadalom 1e-05 __label__történelem 1e-05 __label__pénzügy 1e-05 __label__váltó 1e-05 __label__news@@international 1e-05 $$$ __label__mobiltelefon 1.00001 __label__geography__magyarország 1.00001 __label__távközlés 0.999552 __label__telefon 0.430157 __label__organization__westel@@900@@rt. 0.341593 __label__organization__westel@@rádiótelefon@@kft. 0.307368 __label__organization__t-mobile@@rt. 0.0460439 __label__organization__vodafone 0.0446909 __label__organization__v.r.a.m.@@távközlési@@rt. 0.0136468 __label__organization__samsung@@sdi@@magyarország@@rt. 0.0132328 $$$ __label__ár __label__telefon __label__távközlés geography__magyarország genre__táblázat genre__keretes year__1999 $$$ Belföldi telefonhívások díjai 1999-ben csúcsidőben $$$ Belföldi telefonhívások díjai 1999-ben csúcsidőben, forintban 1 Táblázat: Szolgáltató 1 perc 10 perc Matáv helyi hívás 2 18,75 113,25 Déltáv helyi hívás 2 15,00 120,00 Monortel helyi hívás 2 15,00 105,00 Távhívás körzeten kívülre (Matáv) 2 46,50 390,75 Matávról mobilra 2 83,25 758,25 Westel 450-ről Westel 450-re 3 23,75-70,00 237,50-700,00 Westel 450-ről máshová 3 37,63-83,88 376,25-838,75 Pannonról Pannonra 3 70,00-119,00 700,00-1190,00 Pannonról máshová 3 70,00-120,63 700,00-1206,25 Westel 900-ról Westel 900-ra 3 40,00-123,75 400,00-1237,50 Westel 900-ról máshová 3 56,25-123,75 562,50-1237,50 1 Áfás összegek kedvezmények nélkül. 2 Előfizetői készülékről. 3 Tarifacsomagtól függően. Forrás: cégek, Magyar Közlöny, HVG-számítás
__label__gazdagok 0.995678 __label__politikusok@@jövedelme 0.859674 __label__vagyonnyilatkozat 0.348655 __label__pártfinanszírozás 0.281416 __label__köztársasági@@elnök 0.239359 __label__jegybank 0.187143 __label__választási@@kampány 0.152042 __label__család 0.0758682 __label__menedzserek@@jövedelme 0.063725 __label__befektetési@@alap 0.0534133 $$$ __label__geography__usa 1.00001 __label__gazdagok 0.998841 __label__person__donald 0.976321 __label__person__trump 0.926314 __label__politikusok@@jövedelme 0.822199 __label__köztársasági@@elnök 0.334599 __label__befektetés 0.187143 __label__jegybank 0.148057 __label__organization__republikánus@@párt@@(usa) 0.136618 __label__menedzserek@@jövedelme 0.136618 $$$ __label__belpolitika __label__kormány __label__politikusok@@jövedelme __label__vagyonnyilatkozat geography__usa person__bannon person__stephen person__gorka@@l.@@sebestyén person__kushner person__jared genre__cikk author__nagy@@gábor year__2017 $$$ | FEHÉR HÁZI PÉNZEK | GORKA JÖVEDELME | VAGYONBEVALLÁS |, Milliomosok klubja $$$ | FEHÉR HÁZI PÉNZEK | GORKA JÖVEDELME | VAGYONBEVALLÁS | Milliomosok klubja Gorka Sebestyén vagyonbevallását is nyilvánosságra hozták a Fehér Ház alkalmazottainak listáján, ahol ott van Donald Trump elnök lánya és veje is, akik a leggazdagabbak közé tartoznak. Ötvennégy oldalas vagyonbevallásban sorolja az apósa, Donald Trump amerikai elnök befolyásos tanácsadójává előlépett Jared Kushner, hogy a családi ingatlanbirodalom több mint 260 egységében viselt posztjáról lemondott, és öt tucat érdekeltségben adta el a részesedését. De még így is 240 és 740 millió dollár közötti vagyon fölött rendelkezik ő és a felesége, Trump idősebb lánya, Ivanka. (Az amerikai politikusok a vagyonbevallásaikban hagyományosan tág határok között adják meg tulajdonaik és befektetéseik értékét.) A fehér házi apparátusban a múlt héten szintén – fizetés nélküli – tanácsadói munkát vállalt Ivanka megtartotta például az 5 és 25 millió dollár közötti értékű részesedését az apja nevét viselő új washingtoni luxusszállodában – a felújított egykori postapalota kőhajításnyira van a Fehér Háztól –, amiből 2016 januárja és 2017 márciusa között 1–5 milliós jövedelme származott. A Trump-kormány minden idők leggazdagabbja, a multimilliárdos elnökkel az élen az összesített vagyonát a Bloomberg gazdasági hírügynökség 12 milliárd dollárra becsülte. Nem szűkölködik a fehér házi apparátus sem, amint az a 180 tagjának március 31-én nyilvánosságra hozott vagyonbevallásából kiderül. Miközben Trump a kampánya során milliárdosként is a gazdasági válság veszteseinek bajnokaként tetszelgett és kikelt a Wall Street-i bankárok ellen, nemzetgazdasági főtanácsadója, Gary Cohn, aki korábban a Goldman Sachs második embere volt, a befektetési banktól százmillió dolláros végkielégítéssel távozott. Vagyonbevallásában 252–611 millió dollár közötti összeg szerepel. Van mit a tejbe aprítania Trump főtanácsadójának, Stephen Bannonnak is, aki a tavalyi jövedelmét 1,3 és 2,3 millió dollár közé lőtte be. Az irányítása alatt álló Breitbart News alt-right (alternatív jobboldali) véleményportáltól 191 ezer dollárt kapott, 125 ezer folyt be a Trump-kampány számára szolgáltatásokat eladó Cambridge Analytica adatelemző cégtől – az ebben lévő résztulajdonát az összeférhetetlenség miatt eladja –, s 61,5 ezer érkezett a Government Accountability Institute nonprofit kutatóintézettől. Mindhárom kifizetőhelyének fontos adományozója Robert Mercer milliárdos befektetésialap-kezelő, aki Bannont a kampányfőnöki posztra ajánlotta, amikor onnan kétes ukrajnai kapcsolatai miatt tavaly augusztusban távoznia kellett Paul Manafortnak. Bannon a jövedelmét a fehér házi ideje alatt tetszhalottságra ítélt Bannon Strategic Advisors nevű cégén keresztül áramoltatta, és összesen 10,7 és 48,6 millió dollár közti vagyont vallott be. Ez utóbbiban a Seinfeld című tévésorozathoz fűződő jogok egy része éppúgy benne van, mint egy 2,25 milliós bankszámla és akár 10,5 milliót is érő bérbe adott ingatlan. A listán szintén szereplő Gorka Sebestyén (Sebastian Gorka) öt helyről számol be, ahonnan tavaly jövedelmet húzott. A washingtoni Institute of World Politics posztgraduális nemzetbiztonsági intézetben professzor volt (63 ezer dollár), a tengerészgyalogság quanticói akadémiáján tanított (67 500 dollár), a Fox News hírtévén szakértett (4320 dollár), a Breitbart Newstól konzultációs díjat vett fel (38 200 dollár), és további 7500 dollárhoz jutott a Washingtonhoz közeli McLeanben lévő Threat Knowledge Group nevű tanácsadó cégtől. A fehér házi helyettes tanácsadói posztját – amit Bannonnak köszönhet (HVG, 2017. március 30.) – január 20-ától, Trump beiktatásának napjától tölti be, és erre az időpontra minden felsorolt pozíciójáról lemondott. Gorka vagyonbevallásában szerepel, hogy 50 és 100 ezer dollár közti jogdíjat kapott a tavaly megjelent, a Dzsihád legyőzése című könyvének jogdíjaként. Mint megjegyezte, a Regnery Publishing kiadóval egy második könyvre előszerződést kötött, amiért a megjelenéskor 40 ezer dollár üti a markát. A bankszámláján lévő összeget 15 és 50 ezer dollár közé jelölte, ezen kívül egy 15 és 50, illetve egy 50 és 100 ezer dollár közti befektetést tüntetett fel. Az utóbbiak a felesége családja (Cornell) nevét viselő cégekben vannak. A feleség, Katharine Gorka 56 850 dolláros fizetést kapott a Threat Knowledge Grouptól, s tanácsadás fejében további 25 500 dollárhoz jutott a Council on Global Security agytröszttől, amelynek társalapítója és elnöke volt. NAGY GÁBOR
__label__egészségügy 1.00001 __label__fogyasztóvédelem 0.256842 __label__munkajog 0.119213 __label__gyógyszer-kereskedelem 0.0737063 __label__versenyszabályozás 0.0047652 __label__számvitel 0.0043415 __label__orvosi@@műszergyártás 0.0036036 __label__közgyógyellátás 0.00248262 __label__természetgyógyászat 0.00233316 __label__jog 0.00226185 $$$ __label__egészségügy 1.00001 __label__geography__magyarország 1.00001 __label__organization__pénzügyi@@szervezetek@@állami@@felügyelete 0.996186 __label__organization__magyar@@gyógyszerészkamara 0.9954 __label__organization__prodia@@rt. 0.991433 __label__person__keller@@lászló 0.953976 __label__organization__szent@@istván@@kórház 0.939923 __label__organization__magyar@@orvosi@@kamara 0.930468 __label__fűszeripar 0.874087 __label__person__mikola@@istván 0.839744 $$$ __label__betegek@@jogai __label__egészségügy geography__magyarország genre__cikk genre__keretes year__2007 $$$ Reklamációs lehetőségek $$$ Reklamációs lehetőségek - panasz a szolgáltatónál - panasz a fenntartónál - etikai vizsgálat a Magyar Orvosi Kamara területi etikai bizottságánál - etikai vizsgálat a megyei vagy az - egészségügyi miniszter irányítása alatt működő - Országos Etikai Tanácsnál - fegyelmi eljárás - ÁNTSZ-szakfőorvos eljárása - szabálysértési eljárás - békéltetőtestület eljárása - Egészségbiztosítási Felügyelet eljárása - fogyasztóvédelmi felügyelőség eljárása - betegjogi képviselő - közvetítőtanács - szakmai felelősségbiztosító eljárása - peren kívüli egyezségi ajánlat a szolgáltatónak - büntetőeljárás - polgári peres eljárás
__label__pénzügy 1e-05 __label__gazdaság 1e-05 __label__kultúra 1e-05 __label__társadalom 1e-05 __label__külpolitika 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 1.00001 __label__gnp 0.00240673 __label__organization__takarmánygyártók@@és@@kereskedők@@szövetsége 0.000366971 __label__organization__magyar@@gabonafeldolgozók 0.000366971 __label__geography__európai@@unió 1e-05 __label__külpolitika 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 __label__person__kassai@@viktor 1e-05 $$$ __label__család __label__gazdasági@@előrejelzés geography__magyarország genre__grafikon year__1996 $$$ A családok anyagi helyzetének megítélése $$$ A családok anyagi helyzetének megítélése 6020631.pdf A családok saját anyagi helyzetének megítélése az előző évekhez képest (fent) és a jövőbeni várakozások (lent)
__label__társadalom 0.976321 __label__személy@@elleni@@erőszak 0.803184 __label__emberölés 0.679189 __label__bűnözés 0.206904 __label__nők@@helyzete 0.0716012 __label__öngyilkosság 0.0716012 __label__fiatalok 0.0488678 __label__iszlám 0.0408557 __label__szexuális@@bűnözés 0.0384762 __label__idegengyűlölet 0.0373369 $$$ __label__személy@@elleni@@erőszak 0.983095 __label__társadalom 0.969795 __label__emberölés 0.863402 __label__bűnözés 0.334599 __label__nők@@helyzete 0.148057 __label__iszlám 0.129413 __label__szexuális@@bűnözés 0.122533 __label__öngyilkosság 0.119213 __label__emberi@@jogok 0.112805 __label__merénylet 0.0656148 $$$ __label__bűnözés __label__család __label__emberölés __label__nők@@helyzete __label__személy@@elleni@@erőszak __label__társadalom geography__nagy-britannia genre__cikk author__poór@@csaba year__2004 $$$ BECSÜLETGYILKOSSÁGOK EURÓPÁBAN, Az asszony végzete $$$ BECSÜLETGYILKOSSÁGOK EURÓPÁBAN Az asszony végzete Európában egyre több gondot okoznak a hatóságoknak az úgynevezett becsületgyilkosságok. Különösen a bevándorlók körében gyakori, hogy halál vár arra, aki szégyent hoz a családra. Heshu Yones hiába barikádozta el magát a London nyugati részén, Actonban lévő lakásuk fürdőszobájában. Apja, Abdalla rátörte az ajtót, és halálra szurkálta a 16 éves lányt, majd a torkát is elvágta. A 48 éves kurd férfi - aki tíz éve menekült el Szaddám Huszein Irakjából - ezután magával is végezni próbált, de ő túlélte a kísérletet. Végül bíróság elé állították, és életfogytig tartó börtönre ítélték. Gyermekének - akit saját bevallása, de mások szerint is nagyon szeretett - azért kellett meghalnia, mert a szülői tiltás ellenére szerelembe esett egy 18 éves, libanoni keresztény fiúval. A mindennapos veszekedések nyomán a lány meg akart szökni otthonról. „Valószínűleg sohasem fogjuk megérteni egymást. Sajnálom, nem az vagyok, akinek látni szeretnél, de vannak dolgok, amiken nem tudsz változtatni” - írta apjának, a levelet azonban már csak a gyilkosság után, a fiókjában találták meg. Korábban érkezett ugyanis egy másik, névtelen üzenet, amely figyelmeztette Abdallát, hogy a lánya „szajhaként viselkedik”, viszonya van a barátjával. Ez volt az utolsó csepp a pohárban: az apa úgy gondolta, csak a vétkes vérével lehet lemosni a család tisztességén esett foltot. Az eset korántsem egyedülálló, Nagy-Britannia-szerte, sőt egész Európában egyre gyakoribbak a hasonló bűntettek. Londoni adatok szerint elsősorban a Pakisztánból, Indiából és Bangladesből érkezett bevándorlók körében fordulnak elő az úgynevezett becsületgyilkosságok, de volt már példa ilyen leszámolásra közel-keleti, kelet-európai, kenyai, jemeni, dél-afrikai és szomáliai származású családokban is. Az áldozatok többnyire lányok, asszonyok. Az Európai Unió tagországainak rendőrségi munkáját koordináló szervezet, az Europol Hágában külön konferenciát szentelt annak a kérdésnek, hogy miként lehet megelőzni ezeket a bűncselekményeket, a Scotland Yard pedig az elmúlt tíz év anyagai közül 117 olyan ügy aktáját vette elő, amelyben szerepet játszhatott a családi becsület „helyreállítása”. „Nem indítjuk újra a nyomozásokat, hiszen ezek közül az esetek közül sok bírósági ítélettel végződött, csak szeretnénk jobban megérteni az ilyen bűntettek indítékait és felmérni a veszélyt” - mondta Andy Baker, a londoni rendőrség súlyos bűncselekményekkel foglalkozó igazgatóságának és egyben a becsületgyilkosságok elemzésére tavaly ősszel létrehozott különleges csoportnak a parancsnoka. Noha az elkövetők közül sokan a hitükre hivatkoznak, jogvédők azt hangoztatják, hogy a világ összes nagy vallása kifejezetten tiltja a rokongyilkosságot. A Brit Muszlim Tanács szóvivője, Inayat Bunlawala például azt nyilatkozta a BBC internetes hírszolgálatának, hogy egyetlen igaz muzulmán sem bocsátana meg egy ilyen tettet. Szakértők szerint valójában nem is vallási okok állnak az ilyen gyilkosságok hátterében, hanem a különböző kultúrák és hagyományok, no meg a nemzedékek - különösen a Keletről érkezett emigránsok első, a nyugati kultúrával megbarátkozni képtelen és az ezt már természetesnek tekintő második generációja - közötti ellentétek. Elsősorban ott nagy a veszély, ahol férficentrikus a hagyományos családmodell. Az elmúlt évtized gyanús ügyei közül a brit nyomozók máris 13-ról feltételezik nagy bizonyossággal, hogy - bár korábban nem tekintették annak - valójában becsületgyilkosság volt. A londoni The Independent napilap beszámolója szerint vannak közöttük olyanok is, amelyeket eddig balesetként kezeltek. Érdemes lenne az öngyilkosságoknak is utánanézni - figyelmeztetett a Dél-ázsiai Fejlesztési Partnerség nevű, a Nagy-Britanniában élő etnikai közösségek közötti határok felszámolásán is fáradozó, üzletemberek által alapított szervezet elnöke, Ram Gidoomal. Sokakat ugyanis addig zaklatnak családtagjaik a „rájuk hozott szégyen” miatt, amíg a szerencsétlenek önkezükkel vetnek véget életüknek. „Az ázsiai származású fiatal nők között az országos átlagnál négyszer gyakrabban fordul elő öngyilkossági kísérlet, és a férfiaknál is nő az arány” - mondta a The Daily Telegraph londoni napilapnak Gidoomal, aki szerint a rendőrségnek nyilvántartásba kellene vennie a veszélyeztetetteket. Az ENSZ adatai szerint 2000-ben a világon ötezer asszony lett becsületgyilkosság áldozata, ez a szám azonban valószínűleg nem tükrözi a valós helyzetet. Egy pakisztáni emberi jogi jelentés, amelyet egy kanadai alapítvány által működtetett, a nemi diszkrimináción alapuló üldöztetés ellen fellépő internetes oldal, a Gendercide Watch idézett, azt állítja például, hogy 1998-ban csak a pakisztáni Pandzsábban 888 asszony lett becsületgyilkosság áldozata, és a következő évben sem változott sokat a helyzet. Becslések szerint Libanonban havonta, Jordániában kéthetente, Törökországban pedig 4-5 naponta követnek el egy becsületgyilkosságot, és egy, az ENSZ-nek készült jelentés megemlíti, hogy még olyan országokban is regisztráltak ilyen bűncselekményeket, mint Brazília vagy Ecuador. A valós helyzet feltárása szinte lehetetlen, mert a család vagy a tágabb közösség - amely gyakran kollektívan mondja ki a halált a vétkesnek tartott rokonra - igyekszik falazni az „ítélet-végrehajtónak”, aki többnyire férfi - az apa, a férj, valamely fivér vagy unokatestvér -, de gyakran a női hozzátartozók is segítenek tettének elkövetésében. A bevándorlók között előfordul, hogy az óhazába viszik és ott ölik meg a bűnöst, balesetnek álcázzák a gyilkosságot, vagy fiatalkorúra bízzák, mert ő enyhébb büntetést kaphat. A sorsuk elől menekülni igyekvő szökevényeket gyakran erre specializálódott „fejvadászok” kutatják fel dollárezrekben mérhető díjazás fejében, és nemegyszer bérgyilkos szolgálatait is igénybe veszik. Valószínűleg pénzért fojtotta meg például egy ismerőse tavaly februárban Londonban a 22 éves Anita Gindhát. A nyolc és fél hónapos terhes szikh asszonynak, akivel másfél éves kisfia szeme előtt végeztek, a gyanú szerint azt nem tudta megbocsátani a családja, hogy nem volt hajlandó hozzámenni az indiai Pandzsáb államban férjéül kiszemelt férfihoz, hanem a szülői házat elhagyva Glasgow-ban alapított családot. Egy hónappal korábban Birminghamben a 21 éves, pakisztáni származású Sahjda Bibit percekkel az esküvője előtt ölte meg 22 késszúrással az unokatestvére, mert a lány nemet mondott a neki szánt kérőnek, elfogadta viszont egy elvált férfi házassági ajánlatát. Két éve Svédországban hasonló okból végzett az apja az akkor 26 éves kurd Fadime Sahindallal, aki azóta a bevándorló nők sebezhetőségének szimbólumává vált a skandináv államban. Hosszú esztendőkön keresztül élt ugyanis a legdurvább zaklatások közepette, mígnem ezt megelégelve a nyilvánosság elé lépett. Négy évvel a halála előtt életveszélyes fenyegetés miatt az apját megbírságolta és felfüggesztett börtönre ítélte, míg az öccsét le is ültette a bíróság, a lány pedig közben a tévében emelt szót a becsületgyilkosságok ellen, sőt 2001-ben még a parlamentben is beszélhetett erről a problémáról. Általában az adott közösség hagyományaitól függ, hogy mely bűnért kell halállal lakolni. Nemcsak a „kötelező házasság” megtagadásáért, hanem válási szándékért vagy akár egyszerű flörtölésért is az életével fizethet egy nő, és volt már példa arra is, hogy azért öltek meg valakit, mert egy hódolója szerenádot adott neki, vagy mert „hagyta magát” megerőszakolni. Akadt, akinek csupán az volt a „vétke”, hogy nő létére egyetemre akart menni, vagy a nyugati divat szerint öltözködött. Egy Bejrútban tartott nemzetközi konferencián az is elhangzott, hogy az ilyen gyilkosságoknak gyakran titkolt indítékaik vannak, például a férj így akar „szalonképes” módon megszabadulni megunt feleségétől. A világ jó néhány országában nagyon enyhe büntetéssel megúszhatja tettét egy gyilkos, ha arra hivatkozik, hogy a család becsületének helyreállítása volt a célja. Jordániában például idén februárban mindössze négy hónap börtönt kapott egy férfi, aki megölte házasságon kívül teherbe esett húgát. A BBC által idézett adatok szerint az arab országban az ilyen tettek átlagos büntetése féléves szabadságvesztés, és a parlament mindeddig elutasított minden kísérletet az ezt lehetővé tevő törvény módosítására, pedig maga Rania királyné állt a becsületgyilkosságok elleni kampány élére. Törökországban a kormányzó mérsékelten iszlámista Igazság és Fejlődés Pártja április végén javasolta a parlamentnek, hogy vizsgálja meg a becsületgyilkosságok ügyét és szigorítsa a büntetési tételeket, Pakisztánban pedig május közepén tett közzé hasonló felhívást Pervez Musaraf elnök - egyelőre eredménytelenül. POÓR CSABA
__label__építőanyagipar 0.585111 __label__építőipar 0.0550153 __label__cementgyártás 0.00670285 __label__háztartási@@gépek 0.0062999 __label__műszeripar 0.00539494 __label__bútoripar 0.00507033 __label__külföldi@@befektetés 0.00308537 __label__autógumi 0.00289958 __label__műanyagipar 0.0021257 __label__irodaszer 0.00171072 $$$ __label__geography__magyarország 1.00001 __label__építőanyagipar 0.658428 __label__organization__electrolux@@lehel@@kft. 0.0446909 __label__építőipar 0.033096 __label__műanyagipar 0.019134 __label__organization__műszertechnika@@holding@@rt. 0.0103382 __label__gépipar 0.00858749 __label__geography__sopron 0.00782589 __label__organization__wienerberger@@téglaipari@@rt. 0.00758724 __label__műszeripar 0.0062999 $$$ __label__cementgyártás __label__építőanyagipar geography__magyarország organization__holcim@@hungária@@cementirpari@@rt. organization__pannonbeton@@betongyártó@@kft. genre__hír year__2005 $$$ Pannonbeton: terjeszkedik a Holcim. $$$ Pannonbeton: terjeszkedik a Holcim. Üzletrész-adásvétellel és törzstőkeemeléssel összesen 35 százalékos tulajdonrészt szerzett a korábban kizárólag magyar magánszemélyek által birtokolt, höveji székhelyű Pannonbeton Betongyártó Kft.-ben a Holcim Hungária Cementipari Rt. Az 1997-ben alapított transzportbetongyártó kft többségi tulajdonosai korábban Slezák Tamás (60 százalék) és Slezákné Tar Edit (35 százalék) voltak. Az utóbbi években az M7-es és M3-as autópályák, a magyar-szlovén vasútvonal, valamint üzemcsarnokok építésében is közreműködő, az emelés előtt 200 millió forint törzstőkéjű Pannonbeton tulajdonosai további 28 százalékos részesedésüktől váltak meg a ciprusi bejegyzésű Leslaw Holdings Ltd. javára, s részesedést szerzett a cégben a győri Első Magyar Bányászati Kft. is. A nettó árbevételét tavaly 2,1 milliárd forintra növelő Pannonbeton eredménye 2004-ben 31 millió forintra csökkent az egy évvel korábbi 52 millió forintról, amelyet 1,7 milliárd forint forgalommal ért el. Az elsősorban a nyugati határszélen telephelyekkel rendelkező társaság több más dunántúli betongyártó cégben is érdekelt.
__label__történelem 0.348655 __label__egyház 0.212079 __label__enciklika 0.00121659 __label__egyházi@@ingatlan 0.00071967 __label__műemlék 0.000497857 __label__állami@@ingatlan 0.000366971 __label__társadalom 1e-05 __label__pénzügy 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__történelem 0.901931 __label__egyház 0.407343 __label__person__istván@@király 0.00461957 __label__person__antall@@józsef 0.00338661 __label__person__kapisztrán@@jános 0.00289958 __label__person__slachta@@margit 0.0021257 __label__person__andrássy@@gyula 0.00165848 __label__person__i. 0.00110873 __label__organization__magyar@@katolikus@@egyház 0.000949944 $$$ __label__királyság __label__temetkezés geography__magyarország genre__táblázat year__2007 $$$ Árpád-házi királyok sírjai $$$ Árpád-házi királyok sírjai Táblázat: Király (halálának időpontja) Első temetésének helye I. (Szent) István (1038) székesfehérvári bazilika* Aba Sámuel (1044) (aba)sári monostor* (Orseolo) Péter (1046) pécsi dóm* I. András (1060) tihanyi bencés apátság* I. Béla (1063) szekszárdi bencés apátság* I. Géza (1077) váci székesegyház* Salamon (1087) a horvátországi Pula I. (Szent) László (1095) nagyváradi katedrális*,** (Könyves) Kálmán (1116) székesfehérvári bazilika (ma talán a Mátyás-templomban nyugszik) II. István (1131) váradhegyfoki premontrei monostor* II. Béla (1141) székesfehérvári bazilika II. Géza (1162) székesfehérvári bazilika II. László (1163) székesfehérvári bazilika IV. István (1165) székesfehérvári bazilika III. István (1172) esztergomi székesegyház III. Béla (1196) székesfehérvári bazilika (ma talán a Mátyás-templomban nyugszik) Imre (1204) egri székesegyház III. László (1205) székesfehérvári bazilika II. András (1235) egresi ciszterci apátság IV. Béla (1270) esztergomi ferences templom*,*** V. István (1272) margitszigeti kolostor IV. (Kun) László (1290) csanádi székesegyház III. András (1301) budai ferences templom *Ő alapította a templomot. **Egyes kutatók szerint először a somogyvári bencés monostorban volt eltemetve. ***A Képes Krónika szerint IV. Bélát Fülöp esztergomi érsek még abban az évszázadban kihantoltatta és a saját székesegyházában temettette el, eljárását azonban megtámadták a pápa előtt, így végül a második országalapító testét visszakapták a ferencesek. Forrás: HVG-gyűjtés
__label__belpolitika 0.999206 __label__elnökválasztás 0.870607 __label__választási@@kampány 0.0132328 __label__köztársasági@@elnök 0.0100236 __label__merénylet 0.0100236 __label__csecsen@@válság 0.00556492 __label__országgyűlési@@választás 0.00233316 __label__helyhatósági@@választás 0.00187757 __label__vezetőváltás 0.00151118 __label__nacionalizmus 0.00121659 $$$ __label__geography__oroszország 1.00001 __label__belpolitika 1.00001 __label__person__alekszandr 0.600198 __label__elnökválasztás 0.569863 __label__person__borisz 0.281416 __label__színház 0.262852 __label__person__jelcin 0.245095 __label__person__szergej 0.239359 __label__person__anatolij 0.182436 __label__person__vlagyimir 0.148057 $$$ __label__belpolitika geography__oroszország genre__cikk author__vida@@lászló year__1996 $$$ Moszkvai személycserék, Héjagyász a zavaron $$$ Moszkvai személycserék Héjagyász a zavaron Pavel Gracsov leváltása után újabb három „héját” menesztett maga mellől az elnökválasztás július 3-ára kiírt második fordulójára készülő orosz államfő. Vannak, akik a kurzusváltás jelét látják leváltásukban, mások szerint viszont a választási kampány logikája diktálta a látványos tisztáldozatokat. Ha feltételekkel is, de egyértelmű támogatásáról biztosította hét végi kongresszusán az elnökválasztás első fordulójában a szavazatok 7,3 százalékával a negyedik helyen végzett jelölt, Grigorij Javlinszkij mozgalma, a Jabloko Borisz Jelcint, aki a július 3-ára kiírt második fordulóban a kommunista Gennagyij Zjuganovval verseng majd a választók voksaiért. A szociálliberális programjával lényegében Jelcin demokratikus ellenzékét tömörítő Javlinszkij és hívei persze nem is tehettek mást. Főleg azután, hogy az Elnöki Biztonsági Szolgálat (SZBP) és a Szövetségi Biztonsági Szolgálat (FSZB) főnökének, Alekszandr Korzsakovnak és Mihail Barszukovnak, valamint a hadiipari lobbyhoz sorolt Oleg Szoszkovec első miniszterelnök-helyettesnek a menesztésével az államfő 48 órán belül teljesítette a Jabloko legfontosabb személyi követeléseit. Jelcin magabiztosságát az új helyzetben jól mutatja, hogy megvétózta az elnöki hatalom átadásának pontos mechanizmusáról a dumában nemrég elfogadott törvényt. Még fel sem ocsúdhatott a közvélemény Jelcin és az első fordulóban nem kis meglepetésre a szavazatok 14,5 százalékát megszerezve a harmadik helyen befutott Alekszandr Lebegy paktuma és Pavel Gracsov védelmi miniszter lemondása után (HVG, 1996. június 22.), és máris újabb drámai fejlemények borzolták fel a kedélyeket az orosz fővárosban. Egyhamar nem tudja meg a világ, pontosan mi is történt Moszkvában a június 19-éről 20-ára virradó éjszaka. Az mindenesetre tény, hogy Szergej Liszovszkij és Arkagyij Jevsztafjev, Jelcin kampánystábjának két kulcsembere hosszú órákon át kényszerűen Korzsakov és Barszukov nyomozóinak a vendégszeretetét élvezte, s mikor ez kiderült, valóságos pánik tört ki az elnök választási főhadiszállásán. A januárban felmentett miniszterelnök-helyettes, Anatolij Csubajsz, Jelcin kampányának egyik fő szervezője egyenesen puccsot emlegetett, mondván, Korzsakovék akciója egy átfogó terv része volt, amelynek végső célja a második forduló megakadályozása lett volna. Ugyanennek a gyanújának adott hangot az államfő mellett működő nemzetbiztonsági tanács élére frissen kinevezett Lebegy is, aki szerint az egyetlen igazi eredmény, amit öt év alatt Oroszország elért éppen az, hogy sor kerülhetett a polgárok szabad akaratnyilvánítására. A légkör – a kampányban leplezetlenül Jelcin oldalán álló médiának is köszönhetően – pattanásig feszült, amit csak a Korzsakov, Barszukov és Szoszkovec menesztéséről szóló bejelentés oldott fel. Maga Jelcin nem hozta összefüggésbe az éjszakai incidenst a leváltásokkal, és az sem kerülte el a figyelmet, hogy utóbb Csubajsz is finomabban fogalmazta meg a vádjait, Viktor Csernomirgyin kormányfő pedig szombati sajtóértekezletén már azt mondta, túlzás lenne a történtekre az államcsínykísérlet kifejezést használni. A Csubajsz nyomán elterjedt verzió szerint Korzsakov és társai az erőszakos hatalomátmentés hívei voltak, mert ettől remélték saját pozícióik megszilárdítását, és az sarkallta őket meggondolatlan cselekvésre, hogy fenyegetőnek érezték Lebegy felbukkanását a Kremlben. Georgij Szatarov, Jelcin liberálisnak mondott tanácsadója ezzel szemben úgy vélte, Korzsakovék egyszerűen maguk akarták leszüretelni a sikeres kampány gyümölcseit, ezért ügyetlen kísérletet tettek liberális ellenlábasaik lejáratására és megfélemlítésére. Eközben talán tiltott területre tévedtek, merthogy az éjszakai faggatózás közvetlen oka állítólag az volt, hogy Liszovszkij és Jevsztafjev egy kartondobozban félmillió dollárnyi készpénzt vitt ki a „fehér házból”. Zjuganov a gyengeség, az esélytelenség beismerését vélte felfedezni a végrehajtott személyi változásokban. Másfelől azt is hangoztatta, hogy Jelcin kezéből kicsúszott az ellenőrzés, s azok, akik részt vettek az ország kifosztásában, minden erejükkel igyekeznek újra magukhoz ragadni a gyeplőt. Lilija Sevcova, az amerikai Carnegie Nemzetközi Békealapítvány moszkvai központjának vezető tudományos kutatója a HVG-nek úgy nyilatkozott: bár egyelőre a pragmatikusok csoportja kerekedett felül az orosz elnök környezetében, korai lenne radikális fordulatról beszélni. Gracsov, Korzsakov és Barszukov ugyan kegyvesztetté vált, de ezt az erőszakszervezetek élén nem követte tisztogatás. A titkosszolgálatok mindennemű társadalmi ellenőrzés fölött állnak, s nem változott meg a működési mechanizmusuk sem: a Kremlben a fontos dolgokról most is csak írásban lehet véleményt cserélni, mert mindenki tart a lehallgatástól. Ami az ominózus éjszaka eseményeit illeti, a színjáték elemei kitapinthatóak voltak, de az események drámaisága minden mesterkéltséget nélkülözött. Sevcova szerint az elnöki kampánystáb két kulcsfigurájának a letartóztatása csak ürügy volt, amely lehetővé tette az „udvarban” zajló hatalmi harc kiélezését. A politológusnőnek nincsenek illúziói a tekintetben, hogy Korzsakovék ellenfeleit szintén önös érdekek mozgatták, amelyek első ránézésre egybeestek a demokrácia érdekeivel. Kérdés azonban, hogy a klasszikus orosz palotaforradalmak módszereivel kicsikart leváltások milyen mértékben erősítik meg a demokratikus intézményeket, a demokratikus politikai kultúrát. Sevcova arra is felhívta a figyelmet, hogy amit a moszkvai liberális közvélemény a demokrácia győzelmeként ünnepel, azt a vidéki választók a zűrzavar, a káosz újabb jeleként értékelik, s ez – akárcsak a „privatizációs” múltja miatt népszerűtlen Csubajsz előtérbe kerülése – nem Jelcin malmára hajtja a vizet. Noha igen nagy nyomás nehezedett Jelcinre, s sokan követelték tőle Korzsakov fejét, semmi sem utalt arra, hogy a menesztésére készülne. Jelcin meggyőzésében oroszlánrésze lehetett a lányának, Tatyjánának is, aki Csubajsz oldalán személyesen közreműködik a kampányban. Kevéssé valószínű, hogy Lebegy – bár nyilvánvalóan nem volt ellenére – aktív szerepet vállalt volna Korzsakov leváltásának a kieszközlésében, hiszen az ambiciózus tábornokot ez utóbbi tudtával vonták be Jelcin választási játszmájába. Az elnök olyan információk birtokába juthatott, hogy a körülmények pillanatnyi hatása alatt, a választási kampány szempontjait mérlegelve elszánta magát a tisztáldozatra, amivel két legyet ütött egy csapásra: bebiztosította magának Javlinszkij választóinak a voksait, másfelől pedig figyelmeztető leckét adott azoknak, akik túlságosan magasra törnek. Elképzelhető, hogy Korzsakov csak ideiglenesen szorult háttérbe. Annál is inkább, mivel Jelcin soha sem szokta sorsukra hagyni bizalmi embereit, s aligha fogja ezt tenni azzal a Korzsakovval, aki mindenki másnál többet tud(hat) róla. Nem árt az óvatosság akkor sem, ha Jelcin és Lebegy szövetségének a kilátásait vesszük szemügyre. Jelcin sohasem hosszú távon gondolkodik, ő nem a stratégia, hanem a hatalommegőrzés taktikájának a mestere. Könnyen lehet tehát, hogy a Jelcin–Lebegy tandem a választás után felborul, s aligha kétséges, melyikük húzza a rövidebbet. Ugyanakkor ha Lebegy mégis Jelcin mellett tud maradni, ha a jelenleg inkább csak papíron létező jogosítványait tartalommal is meg tudja tölteni, az elnök fizikai vagy szellemi meggyengülése esetén átmehet kezébe a hatalom – mint erre maga is célzott a hamburgi Der Spiegel hetilapnak adott minapi interjújában. VIDA LÁSZLÓ
__label__hajléktalanok 0.96591 __label__közterület 0.250923 __label__társadalmi@@szervezet 0.196836 __label__üdülés 0.122533 __label__ingatlan 0.0433758 __label__kollégium 0.0259674 __label__bérlakás 0.0251888 __label__fürdőhely 0.0197291 __label__közvélemény-kutatás 0.0062999 __label__óvoda 0.00610756 $$$ __label__geography__magyarország 1.00001 __label__geography__budapest 0.984104 __label__hajléktalanok 0.948165 __label__ingatlan 0.0302246 __label__közterület 0.0209742 __label__bérlakás 0.00592107 __label__szociális@@ellátás 0.00574025 __label__szegénység 0.00539494 __label__kollégium 0.0047652 __label__organization__műszaki@@és@@természettudományi@@egyesületek@@szövetsége 0.00371725 $$$ __label__hajléktalanok __label__karitatív@@tevékenység __label__szociális@@ellátás geography__magyarország genre__hír year__2003 $$$ HAJLÉKTALANSZÁLLÓ ADOMÁNYKÉNT $$$ HAJLÉKTALANSZÁLLÓ ADOMÁNYKÉNT Egy nyolcvan hajléktalan elszállásolására alkalmas IX. kerületi ingatlant adott bérbe a fővárosnak évi egy forintért egy magyar magánszemély. A Budapesti Módszertani Szociális Központ és Intézményei (BMSZKI) igazgatója, Pelle József a HVG-nek elmondta, az ingatlant január 1-je óta bérlik, és már használatba is vették. A BMSZKI immár 11 hajléktalanszállót üzemeltet, 1600 férőhellyel a fővárosban, ahol a civil szervezetek és egyházak segítségével összesen 3400 hajléktalan elszállásolása biztosítható. Ez a szám az utóbbi években a szállók bővítése ellenére sem változott, mert egy három éve hozott miniszteri rendelet előírásai miatt - például hogy minden személyre legalább 4 négyzetméternek kell jutnia - néhány helyen csökkentették a férőhelyek számát. A minisztérium télen lazább feltételeket engedélyez, a főváros pedig időszakosan szünetelteti az aluljárók „rendeltetésszerű használatára” nyáron indított program végrehajtását (a fővárosi szállókon egyébként a nagy hideg ellenére is több mint 100 üres férőhely van). Az idei télen eddig fagyhalált szenvedettek többsége egyébként nem hajléktalan volt - mondta a HVG-nek Gurály Zoltán, a Menhely Alapítvány szóvivője, de hozzátette: a hajléktalanok a téli hideg átvészeléséért utólag az egészségükkel fizetnek.
__label__kultúra 0.998461 __label__múzeum 0.907322 __label__képzőművészet 0.136618 __label__kiállítás 0.0566624 __label__építészet 0.033096 __label__művészet 0.033096 __label__világkiállítás 0.0293222 __label__idegenforgalom 0.00807199 __label__közgyűjtemény 0.00713143 __label__szórakoztatóipar 0.00574025 $$$ __label__kultúra 0.999231 __label__geography__kína 0.798197 __label__múzeum 0.607673 __label__képzőművészet 0.307368 __label__kiállítás 0.168867 __label__geography__sanghaj 0.0851091 __label__világkiállítás 0.0566624 __label__művészet 0.0550153 __label__építészet 0.0341104 __label__geography__tajvan 0.0311538 $$$ __label__képzőművészet __label__kultúra __label__művészet geography__kína geography__sanghaj genre__cikk author__holch@@gábor year__2010 $$$ PARASZT DA VINCIK KÍNÁBAN, A falu gépe $$$ PARASZT DA VINCIK KÍNÁBAN A falu gépe Parasztfeltalálók gépezetei egy műemlék art deco múzeumban a robbantóművész szervezésében – a szokatlan tárlat a világkiállítással egyidejűleg látható Sanghajban. Téma, helyszín, időzítés és szervezés tekintetében is egyedi az a képzőművészeti kiállítás, amely Paraszt Da Vincik címmel tekinthető meg Sanghaj legelőkelőbb negyedében május 4-étől július végéig. Az egykor Kína első múzeumának és a tekintélyes brit Királyi Ázsiai Társaságnak is otthont adó épület most tele van hulladék fémből készített repülőgépekkel, tengeralattjárókkal és robotokkal, amelyeket az esemény kurátora, a tűzijáték-művészete révén nemzetközileg elismert Caj Kuo-csiang vidéken, falvakban vásárolt össze. Nem véletlen, hogy a Leonardo da Vinci késői utódaiként elmés gépezeteket barkácsoló parasztok alkotásait éppen Kína jelenleg legillusztrisabb kiállítótermében mutatják be, és éppen a sanghaji világkiállítással egy időben. „A tárlat kiegészíti az expo anyagias üzenetét, sőt bizonyos szempontból ellensúlyozza is” – mondta a HVG-nek a megnyitó előtt néhány nappal Caj. „Kína fejlődésének, a felhőkarcolóknak és gyorsvasutaknak a parasztok fizetik meg az árát. A kiállítás rájuk irányítja a figyelmet.” Kísérletezés, kockázat, bukás és az ember viszonya a világegyetemmel – ez Caj munkásságának filozófiája. A művész maga is parasztcsaládból származik. Tanulmányait Sanghajban végezte, hírnevét puskaporból készült képeivel alapozta meg, valamint azzal, hogy robbantásos happeningjei során többször kockára tette testi épségét. 2005-re már a velencei biennále első kínai pavilonjának kurátoraként, később pedig a pekingi ötkarikás játékok tűzijátékának művészeti vezetőjeként mutatkozott be. A kiállítás nem felhőtlen szórakozás: a hulladék fém repülőgépek egyikének történetéhez tartozik ugyanis, hogy tesztelése közben a készítő, a santungi Tang Csen-nien életét veszítette. Az épület ötödik–hatodik emeleti aulájában tengeralattjárók és helikopterek sora, a tetőn pedig egy repülő csészealj hirdeti a paraszt feltalálók leleményességét. Az épület főhajójának márványoszlopai között ottjártunkkor is anyahajót készítettek a paraszt Da Vincik, a látogatók szeme láttára és nem kis zajjal. A Peking melletti faluból származó Vu Csu-lu és egész családja pedig olyan robotokat eszkábál a negyedik emeleten, amelyek nemcsak bukfenceznek vagy riksát húznak, hanem Jackson Pollock, Yves Klein és Damien Hirst modorában képeket is festenek. A látogató sokszor maga sem tudja, hogy művészeti tárlatot vagy barkácsversenyt lát-e. Nem tart-e attól, hogy a paraszt alkotókat sokan megmosolyogják majd – kérdezte a HVG Cajt. „A bemutatott repülőgépek többsége valóban alig emelkedett a levegőbe, a tengeralattjárók pedig nem tudnak feljönni, ha egyszer lemerültek” – ismeri el Caj. „A tárlat vonzereje abban áll, hogy ezek a parasztemberek belső késztetéstől indíttatva, mindenféle cél nélkül fogtak a munkába.” A robotokat építő Vu Csu-lu például először köznevetség tárgya volt a faluban. „Ma azonban nagy családot tartok el ebből, és Japánba, Amerikába, Európába járok bemutatókra, úgyhogy már nem röhögnek” – mondta a HVG-nek erős tájszólásával, egyik robotját bütykölve Vu. A tárlat nemzetközi sikerét az alkotók és az alkotások szokatlansága mellett Caj Kuo-csiang művészeti és marketingtehetsége magyarázza. Már a helyszín is, a múlt századi harmincas évek art deco stílusában felújított RockBund kortárs művészeti múzeum – a Huangpu folyó menti elegáns sétányon, a Bundon – vonzza a látogatókat. A múlt kedden ismét megnyitott történelmi épület a berlini Neues Museum rekonstrukciójáról (HVG, 2009. október 24.) ismert angol építész, David Chipperfield vezetése mellett született újjá. Caj első műtárgya, a 2004-ben megvásárolt Alkony–1 tengeralattjáró rozsdás vasmedencében, jégtáblák közt úszva látható. Az egyik teremben mesterséges szélben libegő sárkányokra vetítik a paraszt feltalálókról készített filmeket, a kiállításhoz kötődő Caj-kalligráfiákat pedig júliusig a világ alighanem legnagyobb kivetítőernyője, a sanghaji Aurora Plaza – a maga 185 méterével a kisebb sanghaji felhőkarcolók közé tartozó, 2003-ban átadott irodaház – kissé átalakított oldalfala kürtöli világgá. HOLCH GÁBOR / SANGHAJ
__label__történelem 1.00001 __label__politika 0.52343 __label__temetkezés 0.228166 __label__forradalom 0.0737063 __label__1956 0.0433758 __label__igazságtétel 0.0420977 __label__köztéri@@alkotás 0.0259674 __label__jogtörténet 0.0203424 __label__háború 0.0136468 __label__utcanév 0.0120638 $$$ __label__történelem 1.00001 __label__geography__magyarország 0.968866 __label__politika 0.685959 __label__temetkezés 0.320831 __label__forradalom 0.0534133 __label__igazságtétel 0.0420977 __label__jogtörténet 0.0362301 __label__geography__szovjetunió 0.0267693 __label__person__kádár@@jános 0.0229874 __label__halálbüntetés 0.0203424 $$$ __label__politika __label__temetkezés __label__történelem geography__magyarország genre__cikk author__murányi@@gábor year__2015 $$$ Holtukban is hányatott sorsú negyvennyolcasok, Kegyeletlenül $$$ Holtukban is hányatott sorsú negyvennyolcasok Kegyeletlenül Korántsem Petőfi az egyetlen olyan szabadságharcos, akinek nem tudták megadni 1849-ben a végtisztességet. A kivégzett mártírok és az eltűntek sorában akad kettéfűrészelt és levegőbe temetett halott is. Itt a barguzini szappanopera következő felvonása: júliusban „végső nyugalomra” kívánják helyezni Petőfi Sándor állítólagos földi maradványait. Hiába cáfolták meg ismételten minden részletében egy múlt héten rendezett multitudományos konferencián a szenzációhajhász állításokat, az újratemetés bejelentése nem tervezett aktualitást adott a hónapokkal korábban meghirdetett, Hol sírjaink domborulnak című eszmecserének. A „Szibériába hurcolt” Petőfi legendája már a tekintetben is sántít, hogy egyedül ette volna a hadifoglyok keserű kenyerét. Nincs ugyanis olyan hiteles adat – mutatta ki a szabadságharc históriájának ma legismertebb történésze, Hermann Róbert –, amely alátámasztaná, hogy a cári csapatok bárkit is magukkal vittek volna fogolyként. Azaz egyetlen ilyen eset mégis történt. Egy lengyel származású honvéd százados, Jan Stanislaw Szydlowski – tárta fel a közelmúltban Rosonczy Ildikó hadtörténész orosz levéltári források alapján – azért vallotta magát első kihallgatásakor orosz alattvalónak, mert így enyhébb felelősségre vonást remélt. Amikor azonban kiderült számára, hogy osztrák fennhatóság alatt nagyobb eséllyel maradhat életben, rögvest megváltoztatta a vallomását. Az ügyében folytatott, a legmagasabb szintig jutó diplomáciai levelezés is azt támasztja alá, hogy az osztrák császári adminisztráció akkurátusan számon tartotta az alattvalóit, és ragaszkodott hozzá, hogy ő dönthessen a sorsukról. A barguzini – az Akadémia szakértői szerint: női – csontvázat ismét Petőfiként azonosító sanghaji orvos szakértők minap bejelentett új megállapításait is ízekre szedte a történeti genetika kutatója, Mende Balázs Gusztáv. A kutatások és viták végére alighanem csak az tehetne pontot, hangzott el a múlt heti ankéton, ha a segesvári csatában elesett költőnek valóban előkerülnének a csontjai. Erre elméleti esély ugyan van, ám a mintegy 40 négyzetkilométernyi terület tüzetes – és kétséges eredményű – átvizsgálásához szükséges milliárdok hiányoznak. A 166 évvel ezelőtt levert szabadságharc áldozatainak tisztes eltemetéséért folytatott, nemritkán évtizedekig elhúzódó kegyeleti küzdelem jószerével már a megtorlás pillanatában elkezdődött. A történészek körében „kötélkorként” emlegetett megtorlás két évében 141 rebellist végeztek ki bírósági ítélet alapján, s ezen áldozatok-hősök többségének jeltelen sírja – a csatatereken elesettek ezreiéhez hasonlóan – sehol sem domborul, sokuk nevét ma is csupán a már említett Hermann Róbert szerkesztette, 2007-es, vaskos Vértanúk könyve őrzi. Ebből az is tudható, hogy a legtöbbször az aradi tizenhármak örök nyugalmát bolygatták meg. Az 1849. október 6-án felakasztott, illetve „kegyelemből” főbe lőtt 12 tábornok és egy ezredes földi maradványai – két kivétellel – ugyan ma együtt pihennek kivégzésük városában, de csontjaikat csak 1974-re, a gyászos nap 125. évfordulójára gyűjtötték egybe az emléküket hirdető obeliszk alatti kriptába. Addigi sorsuk igen kalandos volt. A felakasztott mártírok közül a kivégzést követő napokban a hozzátartozók Vécsey Károlyért állítólag 50 (más források szerint 10) aranyat, Leiningen-Westerburg Károlyért 13-at, Láhner Györgyért és Damjanich Jánosért pedig 600 forintot fizettek. Az így megszerzett holttesteket nemritkán három-négy alkalommal is újratemették addig, amíg nem kerültek az aradi obeliszk alá. A golyóval kivégzetteket a parancs szerint a vár sáncárkában kaparták el, a hatóságok azonban itt is szemet hunytak afelett, hogy Kiss Ernő családja megvesztegette az őröket, s az altábornagyot a tisztiszolgája még aznap újraföldelte az óaradi temetőben – egy B. B. monogramú fejfa alá. Hat hét (más adatok szerint hat év) után a tetemet Katalinfalván, majd Eleméren (ma: Elemir, Szerbia) temették el a végső nyugalmat jelentő családi sírba. Dessewffy Arisztidet viszont csak 1850-ben sikerült „kivásárolniuk” a hozzátartozóinak. A család megdöbbenve szembesült azzal, hogy mivel a koporsót helyettesítő láda kicsinek bizonyult, az akkorra már oszlásnak indult tetemet kettévágták. Dessewffyt előbb margonyai birtoka udvarának földjébe rejtették, majd három évvel később csendben átvitték a szlovák falu temetőjében megépített családi kriptába. Hét mártír teteme viszont a kivégzés két, egymástól távolabbi helyszínén maradt. A golyóval megölt Schweidel Józsefet és Lázár Vilmost 1913-ban sikerült exhumálni, a többiek (Aulich Lajos, Knezic Károly, Nagysándor József, Poeltenberg Ernő, Török Ignác) megtalálásában pedig a Maros folyó áradása segített. 1932-ben ugyanis gátépítési munkálatok során előkerült egy olyan csontváz, amely mellett egy korhadt bitófa roncsa is volt. Ez az árulkodó lelet vezetett nyomra, mivel az aradiakat egykoron a kivégzőalkalmatosságukkal együtt földelték el. Aradon egyébként volt három másik elfelejtett – alighanem már örökre sírtalan – vértanú is. Rögtönítélő eljárásban elsőként, 1849 augusztusában Ormai Norbertet akasztották fel (akinek a honvéd vadászezredek megszervezése volt főbenjáró vétke). A nemzeti emlékezetben apja, Kazinczy Ferenc által szinte teljesen elhomályosított Kazinczy Lajos hadtestparancsnokot október 25-én lőtték főbe, az utolsóként, 1850. február 19-én kivégzett pedig Ludwig Hauk alezredes volt. Kazinczy maradványai az első világháború alatt előkerültek, de azóta ismét nyomuk veszett. Az évtizedeken át a családjuk és tisztelőik által őrzött-rejtegetett földi maradványok a kiegyezés utáni évektől kaptak a vértanúsághoz illő kegyhelyet. Nyilvános temetéseik, sírjaik pedig akár aktuálpolitikai célokra is felhasznált szimbolikus szerepet töltöttek be. E sort az aradiakkal egy napon, Pesten kivégzett miniszterelnök, Batthyány Lajos 1870-es országos gyászszertartása nyitotta meg. Az akasztás helyetti főbe lövését a nyaki ütőerének felvágásával kierőszakoló gróf holttestét özvegye még 1849. október 6-án „megszerezte”, majd pénzzel, szövevényes konspirációval – és valószínűleg hallgatólagos hatósági beleegyezéssel – a józsefvárosi ferences templomba csempésztette. Az ott sebtében bebalzsamozott halottat egy jeltelen márványlap mögé rejtették. A kiegyezés utáni, 1870. júniusi „nem hivatalos” – vagyis csupán Pest város által szervezett – búcsúztatás aztán már több százezer embert mozgósító politikai demonstrációvá nőtt, egyben mintául szolgált a későbbi nagy nemzeti temetéseknek. Ezeken a tömegrendezvényeken a kormánytagok gyakorta csak sajátos skizofréniát tanúsítva – ahogy Batthyányén Andrássy Gyula vagy Eötvös József –, úgymond magánszemélyként vettek részt. „Sosem látott diadalútként” emlegették a magyar lapok az 1850-ben a törökországi (ma Szíriához tartozó) Aleppóban, Murat pasaként elhunyt Józef Bem tábornok újratemetését. A népek szabadságáért harcoló internacionalista forradalmár prototípusa, Bem apó – miután legendás hadvezéri képességeit utoljára kamatoztatva megvédte az arab támadóktól az iszlám kultúra fővárosát – ágyban, párnák közt halt meg. „Lengyelország, én már nem szabadítalak fel” – ezek voltak állítólag az utolsó szavai. Szülővárosa, Tarnów az 1920-as évek végén minden követ megmozgatott, hogy „hű fia” hazai földben nyugodhasson. A lengyel sassal díszített, ezüstveretű utazókoporsó előtt az „Erdélyt vesztett Csonka-Magyarország népe” is leróhatta kegyeletét. A Budapesten a Nemzeti Múzeum előcsarnokában felállított ravatalnál még Horthy Miklós kormányzó is fejet hajtott. Az anyaföldön azonban akadt egy kis probléma: a lengyel püspöki kar nem engedélyezte, hogy muzulmánt temessenek a megszentelt keresztény földbe. A tiltásnak eleget is téve, meg nem is, áthidaló megoldásként született meg az igen látványos Bem-sír: a szarkofágot hat kőoszlopra, mintegy az égbe emelték. Negyvennyolcas újratemetést Magyarországon (eddig) utoljára 1991-ben rendeztek, amikor a Batthyány-kormány hadügyminisztere, az 1858-ban, angliai emigrációban elhunyt Mészáros Lázár hamvait hozták haza. Bár az utolsó szovjet egységek csak júniusban hagyták el az országot, a temetési ceremónia szervezői már márciusban teljesítettnek tekintették az egykori hadügyminiszter másfél száz évvel korábbi testamentumának azon kitételét, mely szerint haló poraiban sem kíván hazájába visszatérni „mindaddig, amíg az ország területén idegen hatalom katonái tartózkodnak”. MURÁNYI GÁBOR
__label__társadalom 0.0149671 __label__zavargások 0.0036036 __label__bűnözés 0.00338661 __label__cigányság 0.00272499 __label__kiutasítás 0.00264167 __label__határátlépés 0.0021257 __label__rasszizmus 0.0021257 __label__határőrség 0.00193673 __label__idegengyűlölet 0.00117951 __label__nemzetiségek 0.00117951 $$$ __label__geography__európai@@unió 0.99944 __label__geography__románia 0.847978 __label__geography__olaszország 0.826722 __label__organization__európai@@parlament 0.0267693 __label__organization__európai@@tanács 0.0103382 __label__person__bossi 0.00610756 __label__geography__brüsszel 0.0047652 __label__person__umberto 0.0043415 __label__geography__belgium 0.0043415 __label__organization__uefa 0.00371725 $$$ __label__bevándorlás __label__bűnözés __label__cigányság __label__külpolitika geography__európai@@unió geography__olaszország geography__románia genre__cikk genre__keretes year__2007 $$$ Felelős kerestetik $$$ Felelős kerestetik Képtelenség elvárni, hogy helyi integrációs problémákat az európai hatóságok oldjanak meg – mondta egy múlt vasárnapi, a La Repubblica római napilapnak adott interjújában José Manuel Barroso, az Európai Bizottság (EB) elnöke. Üzenete egyformán szólt Romano Prodi olasz és Calin Popescu Tariceanu román kormányfőnek, akik közös levélben kérték a múlt héten az unió segítségét az Olaszországba tömegesen bevándorló románok, elsősorban romák okozta problémák megoldására. Barroso szerint senkit nem érhetett váratlanul a mostani válság, erre már rég fel kellett volna készülni, amihez sok segítséget nyújtott az EU: Románia és Bulgária még a csatlakozásuk előtt 60 millió eurót kapott Brüsszelből a romák helyzetének javítására, az uniós tagországoknak pedig az európai szociális alapból speciális romaintegrációs programokat hirdettek meg, amelyekre eddig 275 millió eurót utaltak ki. Spanyolország élt a lehetőséggel, 52 millió eurót vett fel ilyen projektekre, Lengyelország 8 milliót, Magyarország közel 1 milliót, Olaszország azonban egy centet sem, mert soha nem pályázott erre a pénzre és lehetőségre. Most viszont, hogy ég a ház, Róma és Bukarest is az EU-ra mutogat, és onnan vár segítséget – mondta Barroso, aki szerint a tagországok csak akkor emlékeznek arra, hogy létezik az unió, amikor kirobban egy válság, amelyet pedig az ő felelősségük megelőzni és kezelni. Ez történt most Olaszországban, ahol hivatalosan nem mondták ugyan ki, hogy a közrendet veszélyeztető külföldiek azonnali kiutasítása (HVG, 2007. november 10.) elsősorban a román állampolgárságú romákat érinti, ám hónapok óta arról cikkezik az olasz sajtó, hogy a nagyvárosok szélén gombamód szaporodó cigánytelepek és az ott lakó, főként Romániából érkezett romák komoly közbiztonsági problémákat okoznak. Több városban – így Velencében, Torinóban, Firenzében, Padovában, Milánóban – a polgármesterek rendeletben tiltottak be az idén nyáron olyan jellegzetesen romáknak tulajdonított pénzkereseti módokat, mint az utcai szélvédőmosás, a kéregetés, és nekiláttak felszámolni városszéli illegális viskótelepeket is. Ezek az akciók rengeteg vitát váltottak ki, de a helyzetet nem oldották meg, annál is kevésbé, mivel Romániából továbbra is havonta körülbelül ezer, többségében roma bevándorló érkezett az országba, és egyre szaporodtak a híradások az általuk elkövetett kisebb-nagyobb bűncselekményekről. A Prodi-kormány november eleji rendelete a közrendet veszélyeztető EU-állampolgárok azonnali kiutasításáról soha nem látott feszültséghez vezetett a két ország között, de a kezdeti vádaskodó nyilatkozatháború után tárgyalásokat kezdett Róma és Bukarest a kérdés közös kezelésére. Az olasz–román konfliktus az Európai Parlament (EP) 2007 elején megalakult, Azonosság, Hagyomány, Szuverenitás (ITS) nevű szélsőjobboldali frakcióját is megrengette. A Nagy-Románia Párt (PRM) a múlt hét közepén közölte, hogy öt EP-képviselője kilép a csoportból válaszul a szintén ITS-ben ülő Alessandra Mussolininak egy román lapinterjúban elhangzott kijelentéseire, miszerint a „románok életformát csináltak a törvények áthágásából”, és „nem is kis szabálysértéseket, hanem vérfagyasztó bűncselekményeket követnek el”. Corneliu Vadim Tudor, a PRM elnöke az ITS elnökéhez, a francia Bruno Gollnischhoz intézett levelében jelezte, hogy öt képviselőjük átül a függetlenek közé, ellehetetlenítve ezzel a szélsőjobboldali frakciót, mivel a románok távozásával a képviselőcsoport létszáma a minimálisan előírt húsz fő alá csökken. Gollnisch sajtónyilatkozatban határolódott el Mussolini megnyilatkozásától, és egyebek közt megerősítette a frakció vezetőségének megbecsülését „a kétezer éves dicső történelem, a dák, a latin és a görög civilizációk örököse, a román nép” iránt. Lapzártánkkor két román képviselő már kilépett a frakcióból, amelynek a létszáma így 21-re csökkent. A többiekkel még folynak a tárgyalások.
__label__holokauszt 0.996416 __label__múzeum 0.793116 __label__zsidóság 0.629785 __label__bank 0.0159164 __label__kárpótlás 0.00885735 __label__arab-izraeli@@konfliktus 0.00713143 __label__műkincs 0.00226185 __label__zsidó@@vallás 0.000366971 __label__váltó 1e-05 __label__news@@international 1e-05 $$$ __label__geography__izrael 0.991433 __label__holokauszt 0.899131 __label__múzeum 0.377551 __label__zsidóság 0.033096 __label__geography__ciszjordánia 0.0229874 __label__geography__vatikán 0.0185566 __label__organization__egységes@@magyarországi@@izraelita@@hitközség 0.0120638 __label__organization__ermitázs 0.00913564 __label__organization__holokauszt@@emlékmúzeum 0.00858749 __label__arab-izraeli@@konfliktus 0.00807199 $$$ __label__holokauszt __label__múzeum __label__zsidóság geography__izrael organization__jad@@vasem genre__hír year__2005 $$$ ÚJ HOLOKAUSZTMÚZEUM $$$ ÚJ HOLOKAUSZTMÚZEUM A nácik által kiirtott 6 millió zsidó személyes emlékezéseken és dokumentumokon alapuló bemutatása céljából kedden megnyitották a jeruzsálemi Jad Vasem emlékpark új holokausztmúzeumát. A zsidó államban még nem járt egyszerre ennyi magas rangú hivatalos külföldi vendég - több mint negyven állam- és kormányfő. Az új múzeum nemcsak nagyobb a régebbinél, de attól eltérő koncepción alapul. A Jad Vasem munkatársai szükségesnek érezték, hogy naplók, fényképek, egyedi történetek és tárgyak révén megszemélyesítsék az áldozatokat, de a náci végrehajtókat is. Az Izrael és a külföldi zsidó közösségek által finanszírozott - a Reuters hírügynökség szerint 56 millió dollárba kerülő - új múzeum azt az üzenetet is erősíteni kívánja, hogy Izrael létezése alapvető a szörnyűség megismétlődésének megakadályozására. Roni Lesno-Jaar, az izraeli külügyminisztérium nemzetközi szervezetekért felelős igazgatóhelyettese szerint az új létesítmény hangsúlyozni kívánja a holokauszt és az újjászületés közti kapcsolatot is.
__label__önkormányzat 0.538993 __label__kormány 0.407343 __label__város 0.0926978 __label__vagyonkezelés 0.0197291 __label__ingatlanpiac 0.0136468 __label__politikusok@@jövedelme 0.00735583 __label__belpolitika 0.00507033 __label__vendéglátóipar 0.00371725 __label__önkormányzati@@vagyon 0.00199777 __label__irodapiac 0.00165848 $$$ __label__geography__magyarország 0.996837 __label__önkormányzat 0.144159 __label__város 0.119213 __label__geography__v.@@kerület 0.112805 __label__vagyonkezelés 0.090103 __label__geography__makao 0.0373369 __label__geography__dubai 0.0302246 __label__befektetés 0.0251888 __label__táncművészet 0.0251888 __label__geography__jordánia 0.0145136 $$$ __label__ingatlanpiac geography__budapest geography__magyarország person__váradi@@ernő organization__theaterplatz@@zrt. organization__theátrom@@piatcza@@kft. genre__hír year__2017 $$$ Theaterplatz: Dubai–Vörösmarty tér tengely $$$ Theaterplatz: Dubai–Vörösmarty tér tengely Rövid időn belül a második olyan céget alapította Váradi Ernő, a Rogán Antal köreiben mozgó, Dubaiban élő üzletember, amely nevében a pesti Vörösmarty térre utal. A november végén, ötmillió forinttal elindított Theaterplatz Zrt. és a szeptemberben 3 millió forintból gründolt Theátrom Piatcza Kft. egyaránt ingatlanforgalmazással foglalkozik, miként Váradi több más vállalkozása is, például a Vörösmarty tér egyik épületét kezelő Váci Invest. A térnek 1812-től Theátrom Piatcza volt a neve, majd az 1850-es évektől Theaterplatz, miután a Vigadó mögötti épülettömbben működött a Pesti Városi Német Színház. A Váci Invest korábbi tulajdonosa Awad Zuhair és Hamdan Sameer volt. A két jordán befektető a Mellow Moods szállodalánccal terjeszkedik a belvárosban, most pedig a Párizsi udvar hotelfejlesztését irányítják. Az arab üzletemberek és Váradi egyaránt jó kapcsolatokat ápolnak a Belváros volt fideszes polgármesterével, Rogán Antallal. A politikus feleségének cége Váradi naphegyi irodaházába van bejegyezve.
__label__óraipar 0.0154346 __label__papíripar 0.00308537 __label__mértékegység 0.00137703 __label__optikai@@ipar 0.000979752 __label__szabadalom 0.000949944 __label__irodaszer 0.000865901 __label__hangszerkészítés 0.000789366 __label__műszeripar 0.00071967 __label__formatervezés 0.000697851 __label__mikroelektronika 0.000676702 $$$ __label__geography__magyarország 0.51563 __label__geography__szlovákia 0.0120638 __label__optikai@@ipar 0.00395541 __label__person__pólus@@péter 0.00281093 __label__mikroelektronika 0.00233316 __label__mértékegység 0.00226185 __label__márka 0.00226185 __label__person__barra 0.00193673 __label__formatervezés 0.00193673 __label__óraipar 0.00187757 $$$ __label__elektronikai@@ipar __label__találmány __label__tudomány geography__magyarország person__bláthy@@ottó@@titusz genre__olvasói@@levél author__laczik@@bálint year__2004 $$$ Óra indult $$$ Óra indult Méla derűvel olvastam a világ első számú árammérőgyárának tulajdonosváltozásáról közölt cikket (HVG, 2004. július 31.). Az árammérő-gyártási piac globalizációjának nagyívű históriája fölött merengve lelki szemeim előtt felsejlik egy hajdanvolt magyar mérnök morc, szakállas képe. Bláthy Ottó Titusz ő, neve esetleg előfordulhat a gyerek fizikakönyvében, avagy valamely intelligensebb műveltségi játékban. A Déri-Bláthy-Zipernowsky triász másodikja a transzformátor feltalálása, valamint további 95 gyártmánya mellett 1884-ben elsőként szabadalmaztatta a villamos wattmérő készüléket. A Ganz-gyár 1889 végén már forgalmazta a Bláthy tervei alapján sorozatban gyártott wattóraszámlálókat (váltóáramú fogyasztásmérőket). A Bláthy-féle készülék egyik első példányát az egyesült államokbeli Ford Múzeum őrzi, egy további magyar ősvillanyóra a bécsi Technisches Museum féltett kincse. A Bláthy-féle fogyasztásmérők villamos és mágneses tulajdonságainak ismertetése, a részletes ipar- és technikatörténeti háttér természetesen nem lehet tárgya egy gazdasági-politikai hetilap cikkének. Jelezni kívánom azonban, a villamos teljesítménymérők működési elve mindmáig a Bláthy-féle szabadalomban leírtakat követi. LACZIK BÁLINT MÉRNÖK (BUDAPEST)
__label__egészségügy 0.622469 __label__háziorvosi@@rendszer 0.00735583 __label__egészségbiztosítás 0.00691384 __label__egészségpénztár 0.0043415 __label__társadalombiztosítás 0.00299103 __label__privatizáció 0.00206074 __label__kórházak 0.00176461 __label__vérellátás 0.00165848 __label__betegek@@jogai 0.00142036 __label__jövedelem 0.00107496 $$$ __label__geography__magyarország 1.00001 __label__egészségügy 0.644235 __label__háziorvosi@@rendszer 0.0169249 __label__egészségpénztár 0.00971848 __label__egészségbiztosítás 0.00556492 __label__betegek@@jogai 0.00383448 __label__társadalombiztosítás 0.0036036 __label__adó 0.00299103 __label__person__éger@@istván 0.00219272 __label__kórházak 0.0021257 $$$ __label__egészségügy geography__magyarország genre__vélemény author__sinkó@@eszter year__2000 $$$ Zsákutca $$$ Zsákutca Az egészségügyi rendszer átalakításakor az utóbbi négy-öt esztendőben elsősorban olyan javaslatok, intézkedések kaptak zöld jelzést, amelyek a finanszírozhatóságról, a költségtakarékosságról szóltak. Semmi kétség, ilyen típusú intézkedésekre minden országnak szüksége van. Magyarország olyannyira élen jár ebben a takarékosságban, hogy mára elérte azt a kritikus finanszírozási szintet, amely alá nem „illik” menni, legalábbis az Európai Unió felé lépkedve. E kritikus érték a bruttó hazai termék (GDP) durván 6,5 százaléka. A teljes egészségügyi kiadáson belül a tébéjárulékokból, adókból való finanszírozás, vagyis a közkiadások aránya csak 70 százalék, ami nemzetközi összehasonlításban megint csak az egyik legalacsonyabb érték. Adva van tehát Magyarország egészségügye, olyan szerény mértékű közfinanszírozással, amelynél szerényebb már aligha lehet, mégis olyan javaslatokat hallhatunk nap mint nap az illetékes hivataloktól, amelyek további költségvisszafogásokat jeleznek. A baj nem az, hogy korlátozni akarják az indokolatlan költségek keletkezését, csupán az, hogy ez az egyetlen tényező, amire a politika figyelmet fordít. Úgy tűnik, a mai és a tegnapi politikai palettán nincs egyetlen jelentékeny szereplő, aki a betegellátás minőségével érdemben foglalkozna. Márpedig ha az ellátórendszer működésében valami az utóbbi időben rendkívül kritikus elemmé vált, az a minőség, valamint a nyújtandó ellátás tartalmának meghatározatlansága. Ennek eredményeképpen a betegnek fogalma sincs, megkapja-e azt az ellátást, amit az állapota megkíván. Kiszolgáltatottsága csak látszólag csökkent a bevezetett finanszírozási technikákkal (hbcs a kórházakban, pontrendszer a szakrendelőkben, fejkvóta az alapellátásban), valójában a rendszerben a betegek megszerzéséért folyik a küzdelem, s nem a betegek ellátásáért. Ráadásul az elképzelések szakmai tartalma nincs is kidolgozva. Az egyik szép példa a háziorvosok számára kiosztandó gyógyszerkeretről, illetve az annak megtakarításából származó valamiféle orvosi részesedésről szól. Az alapgondolat jó, a háziorvosok receptírási szokásán szeretnének változtatni, mivel ez meglehetősen magas költségeket generál. Csakhogy, ha a javaslatot a jelenlegi formájában fogadják el, semmi sem védi a betegek érdekeit, senki sem tudja megakadályozni az orvost, hogy a szükségesnél kevesebb gyógyszert írjon fel, a saját és a biztosító megtakarításait növelve. Nincsenek ugyanis intézményes gátak ennek megakadályozására. Márpedig ezek hiánya esetén ezt az intézkedést meghozni szigorúan tilos (lenne). A másik példa a privatizáció az egészségügyben. Teljességgel értelmezhetetlen az a sokféle - ha úgy tetszik naiv - hiedelem, amely a magánosítás eszméjéhez kötődik, nemcsak az egészségpolitikusok, de e szakterületen jó felkészültségűnek számító szakemberek körében is. Mintha mindent megváltó csodaszer lenne. Nem igaz ugyanis, hogy a privatizáció automatikusan versenyt indít el például a szolgáltatók körében. Csak akkor alakulhat ki érdemi verseny közöttük, ha valóban szabadon léphetnek a piacra. De akkor is ott marad a gond, miből fizetjük őket. Egyéni vásárlói szelekcióra nem bízhatjuk ezt a kérdést, mivel nincs annyi fizetési hajlandóság és fizetőképesség a piacon, hogy abból megélhessenek. A társadalombiztosítás pénzeszközei úgyszintén korlátozottak, ily módon csak akkor fogadhat be új szolgáltatást, ha valamelyik bennlévőt kizárja a közpénzes finanszírozásból. El lehet képzelni, meddig lehet versenyeztetni az intézeteket, ha nem jutnak közpénzekhez. Semeddig. Az egészségügyben illúzió versenyt várni a privatizációtól, mivel túl költséges ágazat ahhoz, hogy párhuzamos szolgáltatásokat tartósan fenn lehessen tartani jelentős többletforrások nélkül. A háziorvosi szolgálat eddigi privatizációja sem eredményezett elmozdulást, mivel a háziorvosok mindent megtettek, hogy szűk kör részesülhessen abból a pénzből, amit erre a célra közforrásokból szántak. Az egészségügy legégetőbb kérdésére, a szolgáltatási színvonal emelésére egyik javaslat sem bizonyul hatásosnak, ezért csak melegen ajánlani lehet a hivatalok vonzásában dolgozó szakembereknek, valamint a politikusoknak, hogy keressenek új utakat. SINKÓ ESZTER (A szerző közgazdász)
__label__állami@@ingatlan 0.453272 __label__ingatlan 0.430157 __label__üdülés 0.160276 __label__szakszervezeti@@vagyon 0.122533 __label__állami@@vagyon 0.0875738 __label__irodapiac 0.063725 __label__magánszektor 0.0275953 __label__erdőgazdálkodás 0.0236995 __label__életjáradék 0.0128312 __label__alapítvány 0.0120638 $$$ __label__geography__magyarország 1.00001 __label__ingatlan 0.0875738 __label__állami@@ingatlan 0.0737063 __label__alapítvány 0.028446 __label__szakszervezeti@@vagyon 0.019134 __label__nemesfémek 0.00447838 __label__irodapiac 0.00383448 __label__person__szivek@@norbert 0.00338661 __label__organization__műszaki@@és@@természettudományi@@egyesületek@@szövetsége 0.00328306 __label__lakásépítés 0.00299103 $$$ __label__állami@@ingatlan __label__szakszervezet geography__magyarország genre__táblázat year__1996 $$$ Szakszervezetek által ingyen használt nagyobb állami ingatlanok $$$ Szakszervezetek által ingyen használt nagyobb állami ingatlanok* Táblázat: Ingatlan címe Jellege Épület- Telek- négyzetméter Egészségügyben Dolgozók Szakszervezeteinek Szövetsége** Bp. V., Nádor u. 32. Székház n. a. n. a. Balatonfüred, Petőfi u. 34. Üdülő (romos) 572 2 742 Csopak, Füredi u. Vendégház 734 6 434 Élelmiszer-ipari Dolgozók Szakszervezete Velence, Országút 23. Üdülő 2967 36 093 Siófok, Latinka S. u. 61–63. Üdülő 758 2 381 Helyiipari és Városgazdálkodási Dolgozók Szakszervezete Balatonszepezd, Honvéd u. 12. Üdülő 790 3 875 Kereskedelmi Alkalmazottak Szakszervezete Bp. VI., Eötvös u. 25/a Művelődési központ 1566 515 Badacsonytomaj, Rózsa köz 2. Üdülő 1200 3 794 Közlekedési Dolgozók Szakszervezeteinek Szövetsége Bp. VIII., Köztársaság u. 3. Székház 3140 1 124 Balatonlelle, Honvéd u. 65. Üdülő 544 2 951 Mezőgazdasági, Erdészeti és Vízgazdálkodási Dolgozók Szakszervezete Békéscsaba, Luther u. 61. Irodaház 160 713 Szigliget, Antalhegy Gyermeküdülő 908 10 064 Művészeti Szakszervezetek Szövetsége Bp. VI., Városligeti fasor 38. Irodaház 4160 2 046 Szigetmonostor, Duna u. 56. Üdülő 170 8 646 Nagymaros, Ipolysági u. 2. Üdülő 321 1 335 Visegrád, Szentgyörgypuszta Kert – 1 872 Nyomdaipari Dolgozók Szakszervezete Bp. VIII., Kölcsey u. 2. Székház 7679 1 888 Leányfalu, Móricz Zs. u. 124. Üdülő 475 5 648 Pedagógusok Szakszervezete Bp. VI., Városligeti fasor 10. Irodaház 1475 2 215 Bp. VI., Csengeri u. 68. Fáklya Klub 4709 873 Szarvas, Erzsébetliget Üdülő 608 6 624 Hajdúszoboszló, Damjanich u. 10. Üdülő 283 1 206 Hajdúszoboszló, Damjanich u. 54/b. Üdülő 140 1 335 Bükkszék, Vörösmarty u. 37. Üdülő (romos) 350 911 Mátraszentimre, Kossuth u. 32. Üdülő 180 11 122 Postás Szakszervezet Balatonföldvár, Bajcsy-Zs. u. 11. Üdülő 297 1 352 Textilipari Dolgozók Szakszervezete Bp. III., Római-part 27. Üdülő 553 2 730 Balatonföldvár, Spur István u. 31. Üdülő 517 2 881 Vízügyi-Közszolgáltatási Dolgozók Szakszervezete Bp. VI., Benczúr u. 43. Székház 1 789 1 436 *A felsorolt szakszervezetek közül több használ még kisebb (elsősorban vidéki, üdülési célú) állami ingatlant. **A használati jogot 1990-ben az Egészségügyi Dolgozók Szakszervezete kapta meg. n. a. = nincs adat. Forrás: HVG-gyűjtés
__label__tőzsde 0.998978 __label__értékpapírpiac 0.256842 __label__tőzsdeindex 0.212079 __label__pénz-@@és@@tőkepiac 0.103759 __label__részvény 0.00160785 __label__kárpótlási@@jegy 0.000865901 __label__határidős@@ügylet 0.000636334 __label__társadalom 1e-05 __label__váltó 1e-05 __label__news@@international 1e-05 $$$ __label__tőzsde 1.00001 __label__geography__magyarország 1.00001 __label__tőzsdeindex 0.839744 __label__organization__bét 0.743178 __label__értékpapírpiac 0.44554 __label__pénz-@@és@@tőkepiac 0.370235 __label__organization__richter@@gedeon@@rt. 0.0851091 __label__organization__bát 0.0474359 __label__organization__egis@@rt. 0.0185566 __label__organization__állami@@nyomda@@rt. 0.00649827 $$$ __label__tőzsde geography__magyarország organization__bét genre__hír year__1995 $$$ TŐZSDEI REKORD $$$ Augusztus 1. TŐZSDEI REKORD Az Egis Gyógyszergyár Rt. 7,786 milliárd forintos alaptőkéjének 28 százaléka cserélt gazdát a Budapesti Értéktőzsdén (Bét), az ÁPV Rt. 255 százalékos árfolyamon 5,56 milliárd forint értékű részvénycsomagot adott el az angol NatWest Securities befektetési banknak – ez volt a Bét történetének eddigi legnagyobb részvénytranzakciója. A Bét felemás évet tudhat maga mögött: a legfontosabb részvények árából képzett index, a BUX december első hetében ugyanúgy közel 1500 pontot mutatott, mint egy évvel korábban, ami forintban számítva stagnálás, a leértékelést is figyelembe véve azonban jelentős értékvesztést takar. Az értéktőzsde meghatározó szereplőivé váltak a gyógyszergyárak – közülük a Richter és az Egis szinte folyamatosan drágulva –, az élelmiszer-ipari cégek viszont jellemzően gyengültek, a sokáig a magángazdasági siker jelképének számító Fotex árfolyama pedig gyakorlatilag összeomlott. Az ÁPV Rt. a második félévben aktívan felhasználta a tőzsdét a privatizáció eszközeként, a 98,4 milliárd forint alaptőkéjű Mol Rt. tőzsdei bevezetése a Bét kapitalizációját egy csapásra mintegy 50 százalékkal emelte. Szeptember elsejétől életbe lépett az értékpapírok kibocsátását és megsemmisítését szabályozó kormányrendelet – a Kormányzati Ellenőrzési Hivatal korábban valószínűsítette, hogy a kárpótlási jegyek megsemmisítése kapcsán akár milliárdos nagyságrendű visszaélésekre is sor kerülhetett –, és elkészült az új értékpapírtörvény tervezete is, amely azonban még nem került a parlament elé. Az első tőzsdei büntetőítéletet október 16-án hirdette ki a Pesti Központi Kerületi Bíróság, első fokon bűnösnek találva a Novotrade elnök-vezérigazgatóját, Rényi Gábort, valamint telekszomszédját, Jákó Bélát bennfentes információ felhasználásával elkövetett tiltott értékpapír-kereskedelemben.