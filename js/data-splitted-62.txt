__label__prostitúció 0.904661 __label__bűnözés 0.262852 __label__bűnüldözés 0.148057 __label__szexipar 0.0926978 __label__szervezett@@bűnözés 0.0675567 __label__személy@@elleni@@erőszak 0.0474359 __label__bűnmegelőzés 0.033096 __label__közbiztonság 0.0321107 __label__feketegazdaság 0.016413 __label__rendőrség 0.0116973 $$$ __label__geography__magyarország 1.00001 __label__prostitúció 0.932463 __label__bűnüldözés 0.191943 __label__közigazgatás 0.187143 __label__szexipar 0.182436 __label__bűnözés 0.0953595 __label__közbiztonság 0.0656148 __label__rendőrség 0.0474359 __label__bűnmegelőzés 0.0460439 __label__feketegazdaság 0.0341104 $$$ __label__bűnüldözés __label__prostitúció __label__bűnözés __label__szervezett@@bűnözés geography__magyarország genre__cikk genre__keretes year__1999 $$$ Erkölcsi alapon $$$ Erkölcsi alapon Tíz nyomozóból álló erkölcsrendészet kezdte meg önálló alosztályként működését a Budapesti Rendőr-főkapitányság (BRFK) szervezetén belül - jelentették be a rendőri illetékesek a múlt héten. Mindez részeként annak a többfrontos támadásnak, amelyet a magyar bűnüldözők indítottak a szervezett, s ezen belül a prostitúcióhoz kapcsolódó bűnözés visszaszorítására. A tíz szakosodott nyomozó aligha fog unatkozni; óvatos becslések szerint csak Budapest területén tízezer körüli a prostituáltak száma - a hagyományos placcot, a Rákóczi teret és környékét magában foglaló VIII. kerületben legalább 500 prostituáltról tudnak, s több száz illegális bordélyház működik. Mindez aligha túlzás; részben abból következtethetően, hogy a Magyar AIDS Alapítvány már tavaly két tucat „fertőzött területet” tartott nyilván Budapesten, részben pedig az elmúlt hónapok rendőri bordélyrajtaütéseiből feltételezhetően. Nemrég bukott meg például egy luxusbordély a Belvárosban, az Arany János utcában, illetve a Rózsadombon, ahol a kuncsaftok közül többen állami vezetői igazolványt mutattak az intézkedő rendőröknek (HVG, 1999. április 17.). Mindez azonban alighanem csak a jéghegy csúcsa: tavaly egész évben ugyanis mindössze négy esetben sikerült bordélyház fenntartását bebizonyítani, holott szakértők szerint a magukat masszázsszalonként aposztrofáló intézmények gyakorlatilag mindegyike nyilvánosházat takar. „Az erkölcsrendészetnek nem az lesz a feladata, hogy a lányokat hajkurássza” - magyarázza a HVG kérdésére Dézsi Mihály, a BRFK szóvivője, hozzátéve: e nyomozócsoport a prostitúcióhoz kapcsolódó szervezett bűncselekmények (például emberkereskedelem) akár titkos eszközökkel történő felderítését, a gyanús vendéglátó- és szálláshelyek megfigyelését célozza. Mindez azonban a prostitúció elleni harcnak csak az egyik szelete. Márpedig az iparág meglehetősen rétegzett: Borai Ákos, a Belügyminisztérium főosztályvezető-helyettese szerint az utcai prostitúciót ma leginkább magyar vagy legálisan itt tartózkodó külföldi „szolgáltatók” uralják, az embercsempészek által behozott és jogellenesen Magyarországon tartózkodó ukrán, délszláv lányok (akiknek a főnökei esetenként szintén külföldiek) masszázsszalonokban, rejtve dolgoznak. „Az erkölcsrendészet létrehozását követően még akár éveknek kell eltelniük, hogy érezhető eredményt érjünk el e szervezetek visszaszorításában” - véli Borai, aki előkészítőként részt vett a maffiatörvény-csomag kidolgozásában. Kérdés, mennyire hoz eredményt egy másik, a szexuális szolgáltatások hirdetését visszaszorítani hivatott szabály. 1999. július 15-e óta ugyanis tilos ilyen szolgáltatásokat a sajtóban reklámozni (a szexuális szolgáltatás törvényi definíciója testi érintkezést is feltételez, így a telefonszexvonalak szabad utat kaphatnak), szeptember 1-jét követően pedig hirdetésenként maximum 1 millió forintos bírság szabható ki az ilyen hirdetéseket közreadó újságokra. Az persze aligha védhető ki, hogy e szolgáltatók némi nyelvi leleménnyel kijátsszák a szabályokat, az viszont Borai Ákos szerint rendőri feladat, hogy a „virágnyelven” hirdetőket feltérképezzék és felszámolják. Ráadásul hamarosan - ha tetszik, ha nem - a lányokat is hajkurászniuk kell majd a rendőröknek. A prostitúció ugyanis önmagában továbbra sem lesz bűncselekmény, szeptember 1-je után azonban a tiltott zónában strichelők bírságra számíthatnak (tiltott zónának a maffiatörvény szerint a köz-, oktatási, egyházi és gyermekintézmények, továbbá a főútvonalak környéke számít). Nem tudni ugyanakkor, mekkora lesz a bírság elrettentő ereje, hiszen ezt az állandó lakóhely szerinti jegyző rója ki (márpedig a vidékről érkezett prostituáltak jó része nem is rendelkezik „igazi” állandó lakhellyel), s azt sem, mit kezdenek majd a rendőrjárőrök például a passzív felajánlkozás törvényi tilalmával, amely nem leszólítást, csak „ráutaló magatartást” feltételez. Mindezek betartásához szakértők szerint egységesen felkészített, legalább 70-80 fős központi rendőri egység kellene - a kerületi járőrök ugyanis alighanem legjobb esetben is csak időlegesen, a szomszéd kerületig tudják terelni a prostituáltakat -, ilyen, hagyományos erkölcsrendészet felállításáról azonban információink szerint egyelőre nincs szó a BRFK-n. A magyar prostitúciószabályozás újabb határkövének a jövő év március 1-je ígérkezik. Ekkorra kell ugyanis a prostitúcióval leginkább sújtott önkormányzatoknak dönteni arról, hol hoznak létre a prostituáltakat befogadó, úgynevezett türelmi zónákat, s a rendőrségnek is ekkorra kell megtisztítania a zónákon kívüli közterületeket, illetve rendet tartani a zónákba zsúfolódott prostituáltak és futtatóik között. (Ekkortól a tiltott helyen strichelők végső soron akár elzárással is büntethetők lesznek.) E tervek megvalósulása persze a rendőrség felkészültségén éppúgy múlik majd, mint az önkormányzatok eltökéltségén. Ez utóbbi ugyanis a jelek szerint ma még inkább elvi; ez ideig a Fővárosi Közgyűlés nem jutott egyezségre a zónákról, a kerületek is kivárnak, s a környéken lakók tiltakozásától félve eddig nem döntöttek, sőt igazából napirendre sem vették a kérdést. A vidéki városok, üdülőtelepek önkormányzatai pedig a hírek szerint egyelőre nem is terveznek zónakijelölést - pedig ez tömeges prostituáltmegjelenés esetén az 50 ezer fős városokban kötelező -, s ez idáig arról sincs szó, hogy a megyei rendőr-főkapitányságokon erkölcsrendészeti csoportok vagy osztályok alakulnának.
__label__egészségügy 0.307368 __label__kórházak 0.168867 __label__bér 0.0251888 __label__jövedelem 0.00885735 __label__közalkalmazottak 0.00371725 __label__adósság 0.00187757 __label__köztisztviselők 0.00110873 __label__béremelés 0.00104223 __label__foglalkoztatás 0.000921051 __label__végkielégítés 0.000893046 $$$ __label__geography__magyarország 1.00001 __label__kórházak 0.44554 __label__egészségügy 0.414909 __label__közalkalmazottak 0.019134 __label__bér 0.0159164 __label__organization__állami@@számvevőszék 0.00971848 __label__jövedelem 0.00713143 __label__orvosi@@műhiba 0.00408014 __label__organization__markhot@@ferenc@@megyei@@kórház 0.00328306 __label__geography__pincehely 0.00272499 $$$ __label__bér __label__jövedelem __label__jövedelemadó __label__közalkalmazottak geography__magyarország genre__cikk genre__keretes year__2011 $$$ Halmozott hátrány $$$ Halmozott hátrány „Márciusban potom 20 ezer forintot fogok hazavinni. Mit gondolnak, ennyi pénzért megéri kockáztatnom a testi épségemet? Hiszen nem vagyunk már távol attól, hogy valaki bejöjjön, és kést rántva követeljen munkát!” – fakadt ki a HVG-nek az egyik vidéki munkaügyi kirendeltség ügyintézője. Esete szélsőséges ugyan, hiszen pályakezdő, és mindössze középfokú végzettségű lévén alacsony az alapfizetése, ám jobban kereső társainak többsége is ki kell hogy húzza a jövő hónapot 50-60 ezer forintból. Az álláskeresők ügyes-bajos dolgait intéző mintegy 3 ezer közszolga csak a napokban értesült arról, hogy nemcsak februárra nem kapja meg a neki korábban járt pótlékokat, de azokat a március eleji bérkifizetéskor januárig visszamenőleg levonják tőle. Mindezt azért, mert a munkaügyi központokat, valamint a hozzájuk tartozó kirendeltségeket a fővárosi és megyei kormányhivatalokba integrálták, és ez utóbbiak az éveken át megyei hatáskörű szervként működő kirendeltségeket körzeti szintre sorolták. Ezzel a „lefokozással” pedig 30-ról 10 százalékra csökkent a nettó bérben jelentős tételnek számító, jogszabályban megszabott mértékű úgynevezett illetménykiegészítésük felsőfokú végzettség esetében, míg a középfokú képzettségű ügyintézőknek ilyen – a megyei hatáskörű intézményekben megszokott 15 százalék után – többé egyáltalán nem jár. Ráadásul az átsorolás közben a teljesítmény alapján fizetett juttatást – legfeljebb alapbérük 30 százalékát – is elveszítették a kirendeltségi alkalmazottak. „A törvény által biztosított határidőig – január 31-éig – a költségvetés készítése még csak folyamatban volt, a kormánymegbízottak részére nem állt rendelkezésre elég információ ahhoz, hogy felelősséggel tudjanak kötelezettséget vállalni az alapilletmény-eltérítések tekintetében” – ad meglehetősen sovány magyarázatot a mulasztásra a közigazgatási tárca törvénymódosító indítványa, amely úgy tenné jóvá a hibát, hogy április végére tolja ki a teljesítményértékelések határidejét. Más területeken is akadnak anomáliák. A költségvetési intézmény formában működő kórházakhoz rendben megérkezett a kompenzáció: Karátsonyi Annamária, a Fővárosi Szent Imre Kórház gazdasági igazgatója a HVG kérdésére elmondta, hogy jellemzően a szakdolgozók adó miatti bércsökkenését kellett ellensúlyozni, így az intézmény alkalmazottainak 60 százaléka került a kiegészítésre jogosultak listájára. A szintén állami-önkormányzati, de gazdasági társaság formájában működő intézmények viszont – ilyen a kórházszövetségi elnök Rácz Jenő vezette veszprémi kórház is – nem számíthatnak erre a kompenzációra. Ha a veszprémi kórház azt akarja, hogy a nála dolgozó ápolónők, műtősök, szakasszisztensek ne járjanak rosszabbul, mint az ugyanolyan munkát közalkalmazottként végző kollégáik, évi 50 millió forint többletbért kell kigazdálkodnia az Országos Egészségbiztosítási Pénztártól kapott működési bevételeiből.
__label__belpolitika 1.00001 __label__hadsereg 0.9986 __label__államcsíny 0.855861 __label__zavargások 0.256842 __label__polgárháború 0.0926978 __label__köztársasági@@elnök 0.0259674 __label__igazságtétel 0.0251888 __label__elnökválasztás 0.0229874 __label__gazdasági@@szankciók 0.0203424 __label__külpolitika 0.0124417 $$$ __label__belpolitika 1.00001 __label__geography__egyiptom 1.00001 __label__hadsereg 0.995811 __label__demonstráció 0.47659 __label__zavargások 0.399822 __label__person__hoszni 0.334599 __label__államcsíny 0.287778 __label__polgárháború 0.268951 __label__person__mubarak 0.206904 __label__person__murszi 0.119213 $$$ __label__államcsíny __label__belpolitika __label__demonstráció __label__hadsereg geography__egyiptom genre__hír year__2013 $$$ Július 3., Egyiptomi visszarendeződés $$$ Július 3. Egyiptomi visszarendeződés Megdöntötte Mohamed Murszi egyiptomi elnök hatalmát a hadsereg, egy évvel az után, hogy beiktatták az ország első iszlamista államfőjét. Előzőleg százezrek követelték Kairóban Murszi lemondását, akit azzal vádoltak, hogy nem tudta kezelni a gazdasági válságot, és teljhatalommal ruházta fel magát. A 2011-es forradalom előtt évtizedeken át illegalitásban működő Muszlim Testvériséget szeptemberben betiltották, vagyonát lefoglalták. Murszit az erőszak szításának vádjával novemberben bíróság elé állították, míg Hoszni Mubarak előző elnök házi őrizetben várhatta pere folytatását. Murszi hívei folyamatosan tüntettek, a hadsereggel való összecsapások halálos áldozatainak számát a nyugati média több ezerre tette. A Testvériség vezetőit és több ezer tagját őrizetbe vették, sokan bujkálásra kényszerültek. A hadsereg vezette kormány novemberben korlátozta a tüntetések szabadságát. Abdelfattah al-Sziszi tábornokot, a fegyveres erők népszerű parancsnokát egyre többen sürgették, hogy induljon a 2014-re tervezett elnökválasztáson. Az USA nem nevezte ugyan puccsnak Murszi elmozdítását, de visszatartotta a katonai segély egy részét. Az amerikai befolyás gyengülését jelezte, hogy az egyiptomi költségvetést az öbölbeli monarchiák és Líbia dollármilliárdokkal dúcolta alá.
__label__energiaipar 0.999099 __label__olajipar 0.0222962 __label__nyersanyagpiac 0.0113418 __label__pénzügy 1e-05 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__energiaipar 0.314061 __label__cégek 0.000742181 __label__geography__usa 1e-05 __label__politika 1e-05 __label__belpolitika 1e-05 __label__geography__európai@@unió 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 $$$ __label__energiaipar __label__földgázkitermelés __label__földgázpiac genre__grafikon year__2013 $$$ A legnagyobb palagáztartalékok $$$ A legnagyobb palagáztartalékok 13250761.pdf
__label__acélipar 0.327678 __label__állami@@vagyon 0.206904 __label__vagyonkezelés 0.0244331 __label__privatizáció 0.0159164 __label__állami@@gazdaság 0.0100236 __label__vaskohászat 0.00395541 __label__összeférhetetlenség 0.00299103 __label__mrp 0.00176461 __label__tocsik-ügy 0.00110873 __label__faipar 0.00104223 $$$ __label__geography__magyarország 1.00001 __label__organization__ápv@@rt. 0.959164 __label__állami@@vagyon 0.743178 __label__privatizáció 0.132974 __label__organization__acél-xxi.@@kft. 0.0583558 __label__acélipar 0.0311538 __label__vaskohászat 0.0293222 __label__organization__diósgyőri@@acélművek@@rt. 0.0236995 __label__vagyonkezelés 0.0145136 __label__organization__cogne@@acciai@@speciali 0.0124417 $$$ __label__vagyonkezelés geography__magyarország organization__acél-xxi.@@kft. organization__dunaferr organization__ápv@@rt. genre__cikk genre__keretes year__2000 $$$ Szerződéskritika $$$ Szerződéskritika Az ÁPV Rt. jogi osztálya még a szerződés 1996. októberi aláírása előtt kifogásolta, hogy a vagyonkezelési tender győztese, az Acél XXI. Kft. a kiírástól eltérő ajánlatot nyújtott be, így pályázatát az ÁPV Rt. versenyszabályzata alapján eleve érvénytelennek kellene minősíteni. Az ÁPV Rt. 1996-os tevékenységének vizsgálata során az Állami Számvevőszék lényegében hasonló megállapításokat tett, mint amit az idén a Kormányzati Ellenőrzési Hivatal (Kehi). Mindketten azt róják fel, hogy a szerződés előtt nem történt meg a cég vagyonértékelése, vagyis nincs mihez mérni a mára 10-12 milliárd forintra rúgó vagyonnövekedést, ami ráadásul könyvelési „trükkel” is gyarapítható. A menedzsment a szerződés aláírása után alig két hónappal máris közel 5 milliárd forinttal „növelte” a cég saját vagyonát: befolyt ugyanis a Dunaferr kasszájába az erőművének korábbi eladásából származott bevétele. A Kehi megállapításai szerint az ÁPV Rt. kétszer, két jogcímen fizet ugyanazért a tevékenységért a Dunaferr vezetőinek, akik fizetést, prémiumot, illetve vagyonkezelési díjat is felvehetnek. Ez utóbbi összege ráadásul jóval magasabb a korábban kalkuláltnál: a Kehi-vizsgálatra alapozó ÁPV Rt.-vélemény szerint a javarészt könyvelési manőverekkel elért vagyonnövekedésért az Acél XXI Kft. az 1997-es év után bruttó 815 millió forint, az 1998-as év teljesítménye után pedig bruttó 122 millió forintos sikerdíjat igényelt.
__label__sport 1.00001 __label__labdarúgás 0.577505 __label__politika 0.245095 __label__jog 0.0408557 __label__sportfinanszírozás 0.0124417 __label__olimpia 0.0100236 __label__nemzetközi@@jog 0.00447838 __label__sportfogadás 0.00308537 __label__dopping 0.00193673 __label__marketing 0.00117951 $$$ __label__geography__európai@@unió 1.00001 __label__sport 1.00001 __label__labdarúgás 0.672342 __label__politika 0.48439 __label__geography__magyarország 0.196836 __label__organization__európai@@bizottság 0.0827073 __label__jog 0.061886 __label__nemzetközi@@jog 0.0229874 __label__organization__európai@@bíróság 0.0149671 __label__organization__mlsz 0.0145136 $$$ __label__sport geography__európai@@unió genre__vélemény author__róka@@géza year__2009 $$$ Szurkoljunk Lisszabonnak! $$$ Szurkoljunk Lisszabonnak! Megváltásként várják a sportot irányító nemzetközi szervezetek az EU lisszaboni szerződésének hatálybalépését. Az érvényes nizzai szerződéssel ellentétben ugyanis ez a dokumentum elismerné a sport „sajátos természetét”. A dolog egyre sürgetőbb, hiszen egyes sportágakban mára bombaüzletté vált az élsport. Természetes lett az üzleti elemek jelenléte, a sikerhez már nem elég a jó középcsatár, hanem jó marketingmenedzser is kell. A sport gazdasági vonatkozásait az EU jelenleg – mondhatnánk, természetes módon – gazdasági jogszabályok alapján bírálja el. Ennek hatása azonban olyan területeket is elér, amelyekről joggal gondoljuk: az kizárólag a sport belső ügye. A térfoglalás az EU luxembourgi bíróságának döntésein keresztül egyre nő. Ha így megy tovább, olyan, ma nyilvánvaló sportelőírások is kérdésessé válhatnak, mint hogy egy válogatott csapat nemzeti alapon áll össze. Emlékezetes például a bíróság által a Meca–Medina-ügyben hozott ítélet. 1999-ben két hosszútávúszó négyéves eltiltást kapott doppingolásért, a sportolók találékony ügyvédei azonban a nemzetközi sportszervezetek doppingellenes szabályaival szemben az EU versenyjogi rendelkezéseire hivatkoztak. Az ügyet a luxembourgi bíróság 2006-ban, azóta is vitatottan zárta le. Ítéletében egyrészt megerősítette, hogy a sportszövetségeknek joguk van saját előírásaik megalkotásához, másrészt kimondta, hogy még egy tisztán sportvonatkozású szabálynak is meg kell felelnie a versenyjogi rendelkezéseknek. A konkrét esetben ez azt jelentette, hogy az eltiltás nem korlátozhatja „aránytalanul” hosszú ideig az úszókat a „munkavállalásban”. Van abban valami abszurd, hogy sportolók, akik tiltott teljesítményfokozó szereket használtak, a monopóliumokat szabályozó uniós versenyjogra hivatkozva próbálnak az eltiltástól szabadulni. Ezen az alapon szinte nincs is olyan sportszabály, amit valamilyen indokkal ne lehetne az uniós versenyjogi felülvizsgálatnak alávetni. Mondjuk, ha egy sportszövetség szigorítja a bajnokságban való részvétel gazdasági vagy infrastrukturális feltételeit, az EU bírósága akár úgy is ítélhet, hogy a szigorítás „aránytalanul” sérti a sportág érdekeit. A mai uniós jog alapján eljöhet az idő, hogy a bíróság olyasmiket is kénytelen lesz szabályozni, mint az uszoda formája vagy a labda mérete. Hogy ne juthasson a sport idáig, éppen azt garantálhatja a lisszaboni szerződéssel az EU alapokmányába kerülő néhány sor, miszerint „az Unió a sport sajátos természetére, az önkéntes részvételen alapuló szerkezeti sajátosságaira, valamint a társadalomban és a nevelésben betöltött szerepére tekintettel hozzájárul az európai sport előmozdításához”. Ezzel az első látásra nem túl nagy jelentőségű rendelkezéssel megszületne a jogi bázis, ami lehetővé tenné, hogy az EU a jövőben a közösségi jog szintjén se szimplán gazdasági tevékenységként ragadja meg a sportot. A sport speciális státusának elismerésével bevezethető lenne például a FIFA úgynevezett 6+5-ös szabálya. Közismert, hogy a luxembourgi bíróság az 1995-ben hozott úgynevezett Bosman-döntésével az európai labdarúgás klubszintje egyetlen nagy futballkohóvá vált, aránytalanul eltorzítva a klubcsapatok közti sport- és gazdasági versenyegyensúlyt. A közösségi jog „védelme” alá helyezett labdarúgásban a gazdasági jogszabályok nemhogy megakadályozták, de egyenesen elősegítették a futballmonopóliumok kialakulását, a sztárcsapatok hegemóniáját. A folyamatok visszafordítására, a klubcsapatok nemzeti jellegének visszaállítására, illetve az utánpótlásképzés újraélesztésére a FIFA 2008. májusi kongresszusa elsöprő többséggel határozatot fogadott el, amely szerint a tagállamok klubcsapatainak úgy kell pályára lépniük, hogy a kezdő 11-ben minimálisan 6 olyan játékos szerepel, aki az adott ország válogatottjának is jogos tagja. Egyes jogi vélemények szerint azonban ma ez az elképzelés az EU-n belüli szabad munkavállalás elvébe ütközik, mivel a hivatásos labdarúgó – jogi terminológia szerint – munkavállaló. Épp annyi joga van Európában „vándorolni”, mint más területek munkavállalóinak. Igaz, a nemzeti válogatottak esetében jelenleg is enged az EU kivételt a nemzeti alapú diszkrimináció tiltása alól, de a lisszaboni szerződés kitétele azonnali és jogilag is védhető érveket adna a 6+5-öt támogatók kezébe. A kulturális szektor speciális státusát az EU az 1992-es maastrichti szerződésben ismerte el, kiemelve a piacot szabályozó regulák hatóköréből, és legális alapot teremtve ahhoz, hogy az európai kulturális politika különböző pénzügyi programokkal támogassa egy európai szintű kulturális térség létrehozását. Közel egymilliárd eurót szán az EU a kultúra támogatására 2007–2013 között. Ha a lisszaboni szerződéssel a sport is elnyeri speciális státusát, az EU-nak, ahogyan a kulturális ügyekben, lehetősége nyílik arra, hogy célzottan, a sportszektor fejlesztésére szánt forrásokat különítsen el. Hogy mit jelenthet ez olyan országok esetében, mint Magyarország, azt talán szükségtelen részletezni. RÓKA GÉZA (A szerző sportvezető, jogász)
__label__bűnözés 0.998765 __label__személy@@elleni@@erőszak 0.904661 __label__szexuális@@bűnözés 0.843905 __label__társadalom 0.782673 __label__jog 0.377551 __label__büntetőjog 0.362979 __label__emberi@@jogok 0.160276 __label__emberölés 0.148057 __label__prostitúció 0.090103 __label__halálbüntetés 0.0827073 $$$ __label__bűnözés 0.9986 __label__személy@@elleni@@erőszak 0.993912 __label__társadalom 0.961544 __label__szexuális@@bűnözés 0.949679 __label__jog 0.334599 __label__emberi@@jogok 0.287778 __label__büntetőjog 0.125933 __label__emberölés 0.063725 __label__prostitúció 0.0600966 __label__halálbüntetés 0.0583558 $$$ __label__nők@@helyzete __label__személy@@elleni@@erőszak __label__szexuális@@bűnözés __label__társadalom geography__india genre__cikk year__2003 $$$ NŐK ELLENI ERŐSZAK INDIÁBAN, Óránként egy áldozat $$$ NŐK ELLENI ERŐSZAK INDIÁBAN Óránként egy áldozat A nemi erőszak miatt bíróság elé állított vádlottak mindössze egyötödét ítélik el Indiában. A múlt hónap közepén Újdelhiben egy svájci diplomatanőt ért támadás nyomán újra felvetődött, hogy szigorítani kellene az ilyen tettek büntetését. A svájci konzulátus munkatársnője gyanútlanul indult a parkolóba, miután az újdelhi nemzetközi filmfesztivál egyik esti bemutatóján megnézett egy kínai filmet. Messzire azonban nem jutott; éppen csak ki tudta nyitni az autóját, amikor két férfi rátámadt. Betuszkolták a kocsiba, egyikük elindította a járművet, a másik pedig útközben megerőszakolta a 35 éves asszonyt, akit aztán egy lakónegyedben magára hagytak. Az erőszakoskodó magával vitte áldozata hitelkártyáját, gyémántköves gyűrűjét, a helyszínen hagyott viszont egy olcsó öngyújtót, rajta ujjlenyomatokkal - közölték a nyomozók, akik hajtóvadászatot indítottak a tettesek után. Hatezer embert hallgattak ki az ügyben, és már 16 gyanúsítottjuk van. Ötvenezer rúpiás, vagyis mintegy 1100 dolláros jutalmat ajánlottak fel a nyomravezetőnek, azt az öt rendőrt pedig, aki a fesztiválnak otthont adó épület környékének biztonságáért felelt, felfüggesztették állásából. Lal Krisna Advani miniszterelnök-helyettes, belügyminiszter sokkolónak, szégyenteljesnek nevezte a történteket, és sürgette, hogy a hatóságok gyorsan járjanak végére az ügynek, s tegyenek lépéseket a hasonló incidensek megakadályozásáért. Az ellenzéki Kongresszus Párt vezére, Sonia Gandhi akcióterv kidolgozását javasolta, mondván: a nők ellen elkövetett erőszakos bűncselekmények számának növekedése miatt az emberek már nem érzik magukat biztonságban. Nemcsak azért váltott ki felzúdulást a svájci konzulátus attaséja elleni támadás, mert az áldozat diplomáciai védettséget élvez, hanem azért is, mert az eset egy megdöbbentő sorozat része. Egy-két órával az incidens után, ugyanabban a parkolóban egy indiai filmrendezőnőt is zaklattak, de neki sikerült elmenekülnie, néhány nappal előtte az elnöki testőrség négy tagja fényes nappal, Újdelhi központjában, egy parkban erőszakolt meg egy diáklányt, nem sokkal korábban pedig egy kórházban kegyetlenül meggyaláztak és megkínoztak egy ápolónőt, akinek a szemét is kiszúrták. Az utóbbi időszak legbrutálisabb eseteit felidéző indiai lapok azt is megemlítik, hogy nem is olyan rég egy orvos a páciensét, egy apa a lányát erőszakolta meg, egy éve pedig a Mumbaiba tartó vonaton egy részeg banda a többi utas szeme láttára tett erőszakot egy fogyatékos lányon. Noha a Nemzeti Bűnügyi Nyilvántartási Iroda (NCRB) adatai azt mutatják, hogy a 2000-es 16 496-ról 2002-re 14 806-ra csökkent az aktákban szereplő erőszakos közösülések száma Indiában, a The Guardian londoni napilap jelentése szerint Újdelhiben október közepéig 342 ilyen bűncselekményt regisztráltak, ami - miként arról a BBC hírszolgálata beszámolt - 22 százalékkal több, mint tavaly ilyenkor volt. A legmegdöbbentőbb az, hogy az áldozatok háromnegyede gyermek, egyharmaduk 12 évesnél is fiatalabb. A családügyi minisztérium becslései szerint Indiában minden órában megerőszakolnak egy nőt, az Újdelhiben megjelenő angol nyelvű napilapban, a Hindustan Timesban tavaly közzétett közvélemény-kutatás eredménye pedig arról tanúskodik, hogy a megkérdezett fővárosi asszonyok 72 százalékát érte már szexuális zaklatás, és több mint kétharmaduk véli úgy, az újdelhi rendőrség korántsem tesz meg mindent az ilyen esetek megelőzéséért. A statisztikák persze csak az ismertté vált eseteket veszik számba: a szexuális indíttatású bűneseteknek csupán a töredéke jut a hatóságok tudomására. Az NCRB szerint a nők jelentős része nem vállalja a megerőszakolással járó megbélyegzést, az amúgy is sérült lelküknek nem hiányzik a gyakran elhúzódó, zavaros és tapintatlan rendőrségi vizsgálat, majd a per. Ráadásul az ilyen bűncselekmények 84 százalékában az elkövető az áldozat ismerőse, esetleg rokona, ami még kínosabbá teszi a helyzetet. „Az áldozat családja a legtöbbször belemegy egy bíróságon kívüli egyezségbe, mert nem engedheti meg magának a hosszas törvényszéki eljárást” - mondta egy jogász a Hindustan Timesnak, amely nemrég arról számolt be, hogy akár tíz évig is elhúzódhat egy-egy ilyen per: most is több mint 56 ezer van folyamatban. Bár a nemi erőszakot az indiai törvények szerint akár tízéves kényszermunkával is lehet büntetni, egy, a lap által idézett adat szerint csak minden ötödik vádlottat ítéli el a bíróság, nyolcvan százalékuk szabadon sétál ki a tárgyalóteremből, ahol gyakran a megerőszakolt nőt állítják pellengérre. Indiában ugyanis még mindig bőven akadnak, akik úgy látják, hogy az asszonyok - különösen, ha alacsonyabb kaszthoz tartoznak - kihívó viselkedésükkel, laza erkölcseikkel provokálják ki az ilyen bűncselekményeket. Kasztrálni kellene az erőszakoskodókat - vélekedik ezzel szemben a már idézett felmérés szerint az újdelhi nők 43 százaléka, 71 százalékuk szerint pedig adott esetben akár halálbüntetést is ki lehetne szabni rájuk. A büntetési tételek szigorítása mellett foglalt állást a tekintélyes jogtudósokból álló, a törvények folyamatos korszerűsítésére a kormánynak javaslatokat készítő jogi bizottság is, amely már több ízben foglalkozott ezzel a témával. 2000 márciusában kiadott jelentésében például egyebek között azt javasolta, hogy a szexuális zaklatás büntetése az ötévestől az életfogytig tartó szabadságvesztésig terjedjen, és az ilyen ügyeket speciális bíróság, külön erre felkészített nyomozók, ügyészek, hivatalnokok kezeljék. Egyelőre azonban nem sok minden változott. Pedig Lal Krisna Advani már 1998 őszén - miután Madhja Prades államban egy csapat martalóc megerőszakolt négy apácát - felvetette, hogy ilyen esetekben az elkövetők megérdemelnék a halálbüntetést. A svájci diplomata elleni támadás nyomán sorra megszólaló nőszervezetek azonban ennél kevesebbel is beérnék: szeretnék, ha a halálbüntetés hangzatos szorgalmazása helyett inkább azt biztosítanák, hogy legalább az érvényes törvények alapján valóban felelősségre vonják az erőszakoskodókat.
__label__belpolitika 1.00001 __label__kormány 0.998803 __label__kormányválság 0.743178 __label__pártpolitika 0.72488 __label__kormánykoalíció 0.585111 __label__országgyűlés 0.430157 __label__mentelmi@@jog 0.294225 __label__bűnözés 0.0980893 __label__országgyűlési@@képviselő 0.0488678 __label__korrupció 0.0420977 $$$ __label__belpolitika 1.00001 __label__geography__olaszország 1.00001 __label__kormány 1.00001 __label__kormányválság 0.986787 __label__person__berlusconi 0.970698 __label__person__silvio 0.960371 __label__kormánykoalíció 0.300756 __label__mentelmi@@jog 0.136618 __label__kormányalakítás 0.0851091 __label__bűnözés 0.0460439 $$$ __label__belpolitika __label__kormány __label__kormánykoalíció __label__kormányválság __label__országgyűlés __label__országgyűlési@@képviselő geography__olaszország person__berlusconi person__silvio genre__hír year__2013 $$$ Ingó olasz kormány $$$ Ingó olasz kormány Silvio Berlusconi eltávolítása a parlamentből „elképzelhetetlen” – közölték az általa vezetett jobboldali Szabadság Népe (PdL) pártjának vezető személyiségei, akik a hétvégén nyíltan azzal fenyegetőztek, hogy pártjuk kilép a kormányból, ha a szenátus megfosztja mandátumától a volt olasz kormányfőt. A törvényhozás felsőháza októberben szavaz az adócsalásért jogerősen egyévi börtönre ítélt Berlusconi sorsáról. A másik kormányerő, a balközép Demokrata Párt (PD) titkára, Guglielmo Epifani zsarolással vádolta a koalíciós partnert, és közölte: pártja Berlusconi mandátumának elvétele mellett voksol majd. Ugyanakkor mind a két párt parlamenti frakciója megosztott abban a kérdésben, hogy Berlusconi tekintélye vagy a koalíció fennmaradása a fontosabb. A 76 éves exminiszterelnök egyelőre milánói villájában tartózkodik, és kora miatt várhatóan házi őrizettel vagy közhasznú munkával válthatja ki a börtönbüntetést, amiről a bíróság szintén októberben dönt.
__label__kultúrafinanszírozás 0.206904 __label__kultúra 0.0446909 __label__állami@@támogatás 0.0259674 __label__nemzetpropaganda 0.00858749 __label__millennium 0.00507033 __label__kitüntetés 0.0042088 __label__millecentenárium 0.00328306 __label__világkiállítás 0.00248262 __label__filmfesztivál 0.00199777 __label__könyvtár 0.00171072 $$$ __label__geography__magyarország 1.00001 __label__kultúra 0.122533 __label__kultúrafinanszírozás 0.0373369 __label__állami@@támogatás 0.0174525 __label__organization__mta 0.00807199 __label__nemzetpropaganda 0.00491541 __label__organization__oktatási@@minisztérium 0.0047652 __label__organization__nemzeti@@kulturális@@örökség@@minisztériuma 0.0043415 __label__millennium 0.00371725 __label__organization__nemzeti@@kulturális@@alapprogram 0.00289958 $$$ __label__kultúra __label__kultúrafinanszírozás geography__magyarország organization__nemzeti@@kulturális@@alap genre__vélemény author__pető@@iván year__1998 $$$ Érték és mérték $$$ Érték és mérték A Nemzeti Kulturális Alap (NKA) új elnöke úgy látja, hogy a kultúra építménye piramishoz hasonlatos: minél szélesebb az alapja, annál magasabbra építhető, vagyis rangos elitkultúra csak ott jöhet létre, ahol az alapozó kultúra, a köz művelődése megfelelő. Az elnök a minap tette közzé nézeteit a leendő pályázók számára (NKA Hírlevél, ez évi 14. szám), nyilván miheztartás végett, hiszen a megvalósítás módozatairól azért nem szól - mint írja -, mert az NKA vezető testülete még nem adta áldását elképzeléseire. Ki vitatná a tömeges kultúrafogyasztás fontosságát? Azt már a tények persze aligha igazolják, hogy a kiemelkedő alkotások száma és a széles néptömegek szokása ilyen közvetlen kapcsolatban állna egymással. Az igazi kérdés most az, mi az NKA feladata: főként a kultúra fogyasztásának, a köz befogadó képességének segítése, vagy ez is, de elsősorban az alkotások patronálása. Az elnöki ars poetica szerint az Alap eddig fordított piramist épített: szerény támogatást kapott a lakosság 95 százalékának kultúrája, „a javát a belterjes elitkultúra képviselői osztják és kapják, s az eredmény az, amit néhány tízezer ember hoz létre és legfeljebb néhány százezer leli benne örömét”. Ez világos beszéd, fejéről a talpára kell állítani a piramist, ossza és kapja sok millió! Na jó, osszák úgy, hogy sok millió élvezhesse. Változtatni kell másban is - hangzik a hitvallás. Eddig hátrányt szenvedett a gyermek, a vidék (pedig az „még mindig tiszta forrása lehetne a nemzet kultúrájának” - írja), az intézményi háttér nélküli kis szerveződés, a nép- és iparművészet. „Ugyanakkor kivételes helyzetben lévőnek tűnnek olyan területek: a folyóirat-kiadás, a fotóművészet, a digitális »kultúra«, amelynek kivételes támogatottsága a politikai múlt öröksége” - mondja az NKA elnöke. Ez úgy értendő - fejti ki -, hogy ezek az ágak az értelmiség és a politika közötti úgynevezett párbeszéd kommunikációs eszközei, ezért létezik ebben a kis országban annyi sajtótermék, amennyi a nagy európai országokban sem. A 15 szakmai kollégium által elosztott pénzek egybevetése egyértelműen jelzi, hogy eddig nem az elnök által vitatott arány és értékrend érvényesült. A piramis talpára állítását várva azt sem árt felidézni, hogy az utóbbi néhány évben a támogatásokat odaítélő 15 szakmai kollégium 9-9 tagjából négyet a szakmai szervezetek neveztek meg, másik négyet szintén az ő jelöltjeik közül a kultusztárca vezetője, s csak egyet közvetlenül a miniszter. Megvallom, kíváncsian várom, hogy az NKA új elnöke milyen lépéseket tesz elképzelései megvalósítására. Hogyan emeli be a szakmai kollégiumokba a tömegkultúra képviselőit, hogyan biztosítja, hogy gondoskodjanak az egészséges vidék helyes arányok szerinti támogatásáról, meg arról, hogy ne a belterjes elitkultúra, hanem a másik jusson pénzhez? (Boross Péter úgy nyilatkozott az október 24-ei Népszavában: „Én nem hiszem, hogy adminisztratív eszköznek tekinthető, ha egy pályázaton a nemzeti arculatú terveket díjazzák.”) Persze, az NKA ügye csak vihar egy pohár vízben! Az Alap valamivel több mint 3 milliárd forinttal rendelkezik majd 1999-ben (ha az eddigi normák maradnak), ami bizony még az elitkultúra támogatására is kevés. Ezzel szemben a Millenniumi Emlékbizottság (az ígéret szerint, hisz írott költségvetés még nincs a kezünkben) 25 milliárdot kap! Az NKA 1999. évi 3 milliárdját 135 kollégiumi tag, plusz egy főbizottság osztja, pályázatok alapján. Az Emlékbizottság nyolcszor annyi pénzt mozgat majd, de hogy milyen célokra, hogyan, arról e pillanatban semmit sem tudni. A kormánybiztos első nyilatkozataiban ilyesmiről nem esett szó, csak arról, hogy megkeresi a települések vezetőit: mit szeretnének. (Egy szárnysegédje a közbeszerzési törvényt emlegette, de az legfeljebb a közpénzekből készülő István-szobrok kivitelezésénél játszik majd.) És megtudhattuk még, hogy ha már ünnepeljük az államalapítást, hozzácsapják a kereszténység felvételének millenniumi emlékünnepét is, függetlenül attól, hogy szemben az előbbivel, az utóbbi nem köthető naphoz, évhez, de még évtizedhez sem. A kultúrában 25 milliárd irdatlan pénz. Nincs rá okunk, de legyünk optimisták, bízzunk benne, hogy ráhibáznak az illetékesek, hogyan lehet a valóban ünnepelendő államalapításra adott pénzt nem kirakodóvásárokra, 1000 év - 1000 Szt. István-szoborra, Nemeskürty írta, Koltay rendezte, Adrian Paul (Duncan MacLeod - Hegylakó) játszotta Szt. István-filmre, hanem a nemzet valódi 20. század végi arcára formált örömünnepre költeni úgy, hogy közben maradandó művek is szülessenek - esetleg csak távoli asszociációban a vezértémával. PETŐ IVÁN (A szerző az SZDSZ országgyűlési képviselője)
__label__állami@@vagyon 1.00001 __label__gazdaság 1.00001 __label__privatizáció 0.847978 __label__állami@@szektor 0.808077 __label__vagyonkezelés 0.0396488 __label__magánszektor 0.0128312 __label__cégjog 0.00299103 __label__állami@@ingatlan 0.00133502 __label__közérdekű@@adat 0.00071967 __label__öröklés 0.000617076 $$$ __label__állami@@vagyon 1.00001 __label__geography__magyarország 1.00001 __label__gazdaság 1.00001 __label__privatizáció 0.998461 __label__állami@@szektor 0.984104 __label__magánszektor 0.0351548 __label__organization__kincstári@@vagyoni@@igazgatóság 0.0293222 __label__cégjog 0.0275953 __label__vagyonkezelés 0.0124417 __label__organization__magyar@@nemzeti@@vagyonkezelő@@zrt. 0.00832578 $$$ __label__állami@@vagyon geography__magyarország organization__nemzeti@@vagyongazdálkodási@@tanács genre__hír year__2007 $$$ Vagyontörvény másodszor $$$ SZEPTEMBER 10. Vagyontörvény másodszor Másodszorra is elfogadta az Országgyűlés az állami vagyonról szóló törvényt. Hiába kérte ugyanis Sólyom László államfő a jogszabály újratárgyalását, a kifogásolt passzus nem változott: az állami vagyon feletti tulajdonosi jogokat gyakorló Nemzeti Vagyongazdálkodási Tanács (NVT) tagjainak kinevezése a parlamenti cikluson túlnyúló, hat évre szól. A 10 ezer milliárd forint nyilvántartási értékű kincstári, föld-, erdő- és állami vállalkozói vagyon – amely a minisztériumok cégvagyonával bővül – felmérése 2008 végére várható. Nagy János NVT-elnök a valós értéket 50 ezer milliárdra becsüli. Az NVT célja deklaráltan nem a privatizáció, hanem a vagyonkezelés, mindazonáltal a vagyontörvény a tartós állami tulajdonrészt néhány társaságban – például a Magyar Villamos Művek Zrt.-nél – 100 százalékról 50–75 százalékra csökkentette.
__label__belpolitika 0.997758 __label__elnökválasztás 0.951152 __label__vezetőváltás 0.000921051 __label__választási@@kampány 0.000617076 __label__kormányalakítás 0.000562779 __label__köztársasági@@elnök 0.00034535 __label__történelem 1e-05 __label__társadalom 1e-05 __label__váltó 1e-05 __label__news@@international 1e-05 $$$ __label__belpolitika 1.00001 __label__geography__oroszország 0.996837 __label__elnökválasztás 0.96379 __label__person__anatolij 0.00913564 __label__person__mihail 0.00649827 __label__person__vlagyimir 0.00610756 __label__geography__f.á.k. 0.0042088 __label__person__ricardo 0.00272499 __label__organization__egységes@@oroszország 0.00272499 __label__person__prohorov 0.00248262 $$$ __label__belpolitika __label__elnökválasztás __label__külpolitika geography__oroszország person__putyin person__vlagyimir genre__hír year__2004 $$$ Putyin újra elnök $$$ Putyin újra elnök Újabb négy évre beiktatták hivatalába a márciusi oroszországi elnökválasztáson lényegében az egyedüli esélyes jelöltként diadalmaskodó Vlagyimir Putyint. Az 51 éves államfő folytatta a hatalom központosítását, februárban - az úgynevezett Jelcin-klánhoz tartozó körökkel való végleges szakításként - menesztette a Kaszjanov-kormányt, márciusban pedig a kevéssé ismert Mihail Fradkovot, korábbi EU-nagykövetet, az adórendőrség egykori parancsnokát állította a kabinet élére. Putyinnak sikerült elfogadtatnia a parlamenttel az államfői hatalom erősítését eredményező új törvényt a régiók kormányzóinak kinevezéséről, illetve a pártok alapításáról, és kezdeményezte a választási törvény módosítását is. Miközben belföldön erősödött a hatalma, külföldön többször is kudarcot vallott: a Grúziából kiszakadt Abháziában, illetve Ukrajnában egyértelműen kiállt ugyan a Moszkva által támogatott jelölt mellett, „embere” azonban egyik helyen sem győzött. A gazdaság ugyanakkor, elsősorban a magas világpiaci olajárnak, a növekvő külföldi befektetéseknek és a költségvetési szigornak köszönhetően, lendületesen, éves szinten 6-7 százalékkal nőtt, az ipar is magára talált, a valutatartalékok meghaladták a százmilliárd dollárt, az inflációt azonban nem sikerült tíz százalék alatt tartani.
__label__versenyszabályozás 0.0396488 __label__privatizáció 0.00289958 __label__közlekedés 0.00240673 __label__állami@@szektor 0.00206074 __label__közbeszerzés 0.00160785 __label__garancia 0.00104223 __label__légi@@közlekedés 0.000656203 __label__üzleti@@etika 0.000636334 __label__monopólium 0.000617076 __label__állami@@támogatás 0.000617076 $$$ __label__geography__ausztria 0.562187 __label__geography__európai@@unió 0.0311538 __label__versenyszabályozás 0.0302246 __label__közlekedés 0.0100236 __label__állami@@szektor 0.0036036 __label__privatizáció 0.00281093 __label__állami@@vagyon 0.00219272 __label__geography__magyarország 0.0021257 __label__magánszektor 0.00104223 __label__informatika 0.000893046 $$$ __label__közbeszerzés geography__ausztria genre__cikk genre__keretes author__földvári@@zsuzsa year__1997 $$$ Bécsi tér $$$ Bécsi tér Hoflieferant, azaz: udvari szállító. Az előkelő monarchikus címet néhány bécsi cégtáblán halványan még fel lehet fedezni, magát az intézményt azonban a mai illetékesek szerint már elmosta az idő. A szigorú versenykiírás korát éri Ausztria, bármely közintézmény bármit vásárol, a beszállítókat pályáztatni kell. Ahány intézmény, annyi kiírás, a közbeszerzésben semmiféle központosítás nem érvényesül. A pályázatokat a hivatalos közlönyben, a Wiener Zeitungban kell közzétenni. A pályázatokon bárki elindulhat, így a meghívás korlátozott. Nyilván előny, ha valaki már korábban sikeresen teljesített állami megrendelést, mindazonáltal a pályáztatónak tilos „visszanyúlnia”, s a kipróbált cégek körére támaszkodnia. Különösen szigorúak a szabadversenyes előírások azon pályázatok esetében, amelyeket az Európai Unió (EU) egészében meg kell hirdetni. Ausztria köteles alávetni magát a közösség irányelveinek, amelyek pontosan megszabják az odaítélési eljárás és az utólagos ellenőrzés normáit. Az irányelvek a közösségi szintű kiírásra értékhatárokat szabnak: építkezésnél 5 millió ecu az alsó határ (forgalmi adó nélkül), szolgáltatásnál és szállításnál pedig 200 ezer. A pályázatok elbírálásánál egységesen kezelik az állami és a magáncégeket, a feltételeket úgy kell meghatározni, hogy ezek semmiképpen se minősülhessenek diszkriminációnak. Az ajánlatoknál a legjobb pályázó elvét kell érvényesíteni, amibe nem csupán az ár, hanem számtalan minőségi kritérium is beleértendő. Épp ezen minőségi kritériumok sokféleképpen értelmezhetősége ad azért némi mozgásszabadságot a megrendelőnek. Már elmúltak azok az – alig két évvel ezelőtti – idők, amikor a minisztériumok olyan iránymutató leiratot kaptak, hogy munkatársaik külföldi utazásainál a nemzeti légitársaság, az AUA járatait részesítsék előnyben minden más repülőtársasággal szemben. (Az iránymutatáson leginkább a szintén osztrák Lauda Air háborodott fel.) De, hogy nem eszik olyan forrón a kását ma sem, arra illusztrációképp elég két esetet megemlíteni. Az egyik a most elcsitulóban lévő matricabotrány, a gépkocsikra kiragasztandó útadó-igazolási vignetta ügye. A matrica előállítására az illetékes állami vállalat közösségi szintű pályázatot írt ki. Az EU valamennyi tagországának hivatalos közlönyében megjelent versenyfelhívásra 14 cég pályázott, közülük a pályáztató ilyen-olyan kifogásokkal hat céget eleve már rajtolni sem engedett, s a feltételeket addig szűkítette, amíg annak már csak a híres Swarovski cég ismeretlen chicagói leányvállalata felelt meg. Valami hasonló történt Alsó-Ausztriában, a St. Pölten-i új kormánynegyed építésénél. A sok milliárd schillinges építési feladatokat ezúttal is annak rendje s módja szerint meghirdették, de a megbízásból nemhogy a külföldi pályázókat hagyták ki, hanem azokat az osztrák vállalatokat is, amelyek nem a tartományban tevékenykednek. Brüsszel többször interveniált, büntetéssel fenyegetőzött, ám a lokálpatrióta kormányzat inkább vállalta a megrendelések értékénél jóval kisebb utólagos pénzbüntetés veszélyét. A kormánynegyedet óriási csinnadrattával nemrégiben adták át, az ünnepségekről Brüsszel küldötte tüntetően távol maradt. FÖLDVÁRI ZSUZSA (Bécs)
__label__belpolitika 1.00001 __label__országgyűlési@@választás 0.999522 __label__választási@@kampány 0.936295 __label__pártpolitika 0.52343 __label__helyhatósági@@választás 0.22271 __label__választási@@rendszer 0.100889 __label__elnökválasztás 0.033096 __label__pártprogram 0.0149671 __label__politikusrangsor 0.00507033 __label__frakció 0.0047652 $$$ __label__belpolitika 1.00001 __label__országgyűlési@@választás 1.00001 __label__geography__magyarország 1.00001 __label__geography__budapest 0.970698 __label__választási@@kampány 0.926314 __label__organization__fidesz 0.782673 __label__pártpolitika 0.384922 __label__organization__mdf 0.191943 __label__helyhatósági@@választás 0.0518555 __label__választási@@rendszer 0.0460439 $$$ __label__belpolitika __label__országgyűlési@@választás __label__pártpolitika __label__választási@@kampány geography__budapest geography__budapest geography__xi.@@kerület geography__magyarország person__csapody@@miklós person__deák@@andrás person__szabó@@vilmos genre__cikk author__riba@@istván year__2006 $$$ VÁLASZTÁSI KÜZDELEM ÚJBUDÁN, A nevető harmadik? $$$ VÁLASZTÁSI KÜZDELEM ÚJBUDÁN A nevető harmadik? Míg marakodnak a jobboldaliak, a szocialista jelölt megszerzi a parlamenti mandátumot? - ez a kérdés a budapesti 15. választókerületben, ahol a Fidesz és az MSZP jelöltjének csatájába beleszólhat az MDF-é, Csapody Miklós. Csapody Miklós (MDF) 1990 óta valamennyi választáson győzött az egyéni mandátumért folyó versenyben az újabban Újbuda néven futó XI. kerületben lévő budapesti 15. választókerületben. Ezek után nem is csoda, hogy igen jól ismert a választók között, megelőzi a szocialista Szabó Vilmost is, pedig ő régi helyi motoros. A Miniszterelnöki Hivatal jelenlegi politikai államtitkára a nyolcvanas évek elejétől az MSZMP kerületi munkatársaként, majd titkáraként dolgozott, s a legutóbbi két választáson ő volt Csapody fő vetélytársa. A Fidesz-színekben induló Deák András viszont újnak számít errefelé, jóllehet legutóbb ebben a kerületben, ám másik egyéni választókörzetben szerepelt - Szabóhoz hasonlóan sikertelenül, de listáról mindketten tagjai az Országgyűlésnek (bár a fideszes jelölt nem a választáson, hanem Isépy Tamás halála után jutott be). Deák egyébként azok közé tartozik, akik a KDNP-t képviselik a Fidesz vezette választási szövetségben. A 15. körzet politikai vonzalmaiban stabil. A jobboldali pártok nemcsak az egyéni mandátumot vitték el mindig Szentimrevárosban, hanem a listás versenyben is több szavazatot kaptak. Nem véletlenül: a XI. kerület belső, polgárosult részének választói voksolnak itt, a Gellérthegy, a Bartók Béla és Villányi út lakói (a másik két - panel-lakótelepes - újbudai körzet viszont egyértelműen a szocialistákhoz húz). Nagyon kevés errefelé a munkanélküli, ami annak is köszönhető, hogy az itt élők kiugróan iskolázottak, a Központi Statisztikai Hivatal adatai szerint a 25 éven felüli népesség közel fele felsőfokú végzettséggel rendelkezik, a 18 éven felüliek több mint 80 százaléka pedig érettségizett. A környéket a vallásos konzervatív középosztály lakhelyeként szokták jellemezni, amit erősít az is, hogy két egyházi középiskola - köztük a patinás, a szocializmus idején új nevén, József Attila Gimnáziumként is népszerű ciszterci Szent Imre Gimnázium - található itt. Általában magas a választási részvétel, legalább 70 százalékos még a második fordulóban is, négy éve azonban mindkétszer meghaladta a 82 százalékot. A kerületben tehát egyértelműen a jobboldalnak állna a zászló, ám az MDF-Fidesz-vita miatt nem biztos, hogy sikerül mandátumra váltani az előnyt. Csapody maga is szálka a fideszesek szemében; mint a HVG-nek elmondta, a rossz viszony még akkorról származhat, amikor a nyolcvanas években négy féléven át a Bibó-kollégiumban oktatott. Ha lehet, a feszültség az utóbbi hetekben tovább nőtt. Az MDF jelöltje azzal vádolta a Fideszt, hogy választási csalást követ el kopogtatócédula-gyűjtés közben, ugyanis azt mondják, ő nem is indul, adják inkább a Fidesznek a cédulákat a jobboldal hívei. Csapody sérelmezi azt is, hogy a kerületi MDF-tagok levelet kaptak a fideszes jelölttől, amelyben Deák azt írja, nem érdemes a fórumra és jelöltjére szavazni, mert azok a voksok elvesznek a jobboldal számára. „Ezt a véleményemet fenntartom, s a választópolgárokkal is megosztom” - mondta a HVG-nek Deák. Hozzátette azt is, hogy a levelet a parlamenten keresztül az MDF volt helyi elnöke kérésére postázta, mert az most szervezi a Fidesz-szövetséges Lezsák Sándor fémjelezte Nemzeti Fórum helyi szervezetét, a kopogtatócédula-gyűjtés pedig számukra nem csupán azt jelenti, hogy mások elől elhalásszák a cédulákat, hanem mozgósító ereje is van, a jelölt megismertetésén túl erősíti a választókban a párthoz kötődést. „Két személyre szűkült az idei választás: Gyurcsány vagy Orbán, ez a kérdés, s e szerint fognak az emberek az egyéni jelöltekre is voksolni” - magyarázta taktikájuk hátterét a fideszes jelölt. A kampánygépezet ettől függetlenül forog, Deáknak például számos „közönségtalálkozója” van, amelyen a jobboldalhoz tartozó nevesebb közszereplőkkel folytat beszélgetést. Ezzel is nehéz persze behoznia azt az előnyt, amit Csapodynak és Szabónak az ismertség jelent. A jelöltek többsége egyébként az utcai korteskedésben hisz, Csapody szerint az emberek nem szeretik, ha postaládájukat teletömik propagandaanyagokkal, ezért ő is inkább az általa csak „strichelésnek” nevezett közterületi kampányolást választotta. Egyedül a szabaddemokrata Lakos Imre mondta, hogy inkább informatív szórólapokkal próbálkozik: mint négy éve kerületi alpolgármester, a leendő fejlesztésekről készít anyagokat, például a Skála Áruház helyén megvalósuló új városközpontról. Bár a felmérésekben Csapody nem szerepel rosszul (lásd Négy győzelem és...? című írásunkat), az mindenképpen figyelmeztető jel lehet számára, hogy a kopogtatócédula-gyűjtés korántsem megy olyan simán neki, mint korábban. „Aktivistáknak kell begyűjteni a nagyobbik részt, önként csak kevesen adják le” - vázolta nehézségeit a politikus, akinek a gyűjtés első két hetében nem is jött össze a szükséges 750 cédula. Mindez valószínűleg nem személy szerint neki, hanem pártjának és pártelnökének szól. „Dávid Ibolya ebben a választókerületben nem húzónév, rossz a megítélése jobboldali körökben” - mondta Csapody, aki szórólapjain az országosan a népszerű politikusok közé tartozó pártelnöke helyett Boross Pétert szerepelteti, s a Gellért szállóbeli kampánynyitó gyűlésének vendégei is az egykori miniszterelnök és Gémesi György lesznek. Gémesi megegyezése a Fidesszel - amelynek nyomán a gödöllői politikus MDF-Fidesz-KDNP közös jelölt lesz - adja a mintát Csapody számára egy pártközi tárgyalásokon alapuló esetleges második fordulós megállapodásra is. „Semmiféleképpen nem lépek vissza” - jelentette ki a HVG-nek az MDF jelöltje. Deák szerint viszont a vágyálmokat kergető Csapodynak a harmadik helyért is küzdenie kell majd Lakossal, így egyáltalán nem biztos, hogy alkupozícióba tud kerülni. „Azt azonban megígérhetem, ha Csapody több szavazatot kap az első fordulóban, mint én, akkor visszalépek a javára” - tett a HVG-nek egy könnyelműnek igazán nem nevezhető ígéretet Deák. A szabaddemokrata Lakos bízik harmadik helyében, hiszen az SZDSZ eddig 10 százalékot mindig tudott hozni itt, s szerinte jó kampánnyal a 12 százalék is összejöhet. A 16 éve a kerületben politizáló Lakos korábbi választásokon már indult a másik két újbudai körzetben, s pártja budapesti elnökeként választotta a Szentimrevárost mint a legnehezebb XI. kerületi körzetet. Viszonylag jó eredményre számíthat még a Harmadik Út (MIÉP-Jobbik) jelöltje, a Műegyetemen tanító Mestyanek Ödön is, aki négy éve - pártja országos eredményét felülmúlva - 8 százalékot szerzett. A két jobboldali párt vitája miatt kétségtelenül javultak Szabó esélyei. Reménykedik is: „2002-ben 48 százalékot kaptam a második fordulóban, ez nem rossz kiinduló alap a mostani vetélkedéshez.” Az MSZP számára a kerületnek ez a választókörzete a legnagyobb kihívás, s csak akkor van esélye a győzelemre, ha a két jobboldali jelölt a második forduló előtt sem tud megegyezni. Deák egyébként még ebben az esetben is bízik a szavazók bölcsességében: „A választók a második fordulóban nyilván látják majd, hogy ha Csapodyra szavaznak, a másik oldalra szavaznak.” RIBA ISTVÁN
__label__befektetés 0.00782589 __label__műkereskedelem 0.00371725 __label__kereskedelem 0.000949944 __label__pénzügy 1e-05 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__geography__magyarország 1.00001 __label__befektetés 0.884049 __label__műkincs 0.00114357 __label__geography__európai@@unió 1e-05 __label__politika 1e-05 __label__geography__usa 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 $$$ __label__festészet __label__műkereskedelem __label__művészet genre__grafikon genre__toplista year__2015 $$$ A legdrágább, aukción elkelt festmények $$$ A legdrágább, aukción elkelt festmények 15470601.pdf
__label__pénzügy 0.00523013 __label__lakás 0.000979752 __label__társadalom 1e-05 __label__kultúra 1e-05 __label__gazdaság 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__lakás 1.00001 __label__geography__magyarország 1.00001 __label__lakáshitel 0.980886 __label__állami@@támogatás 0.348655 __label__szociálpolitikai@@kedvezmény 0.0209742 __label__lakásbiztosítás 0.0103382 __label__geography__portugália 0.00104223 __label__külpolitika 1e-05 __label__organization__täglich@@alles 1e-05 __label__person__falk 1e-05 $$$ __label__ingatlan __label__lakás __label__magánszektor __label__záloghitel genre__grafikon year__2004 $$$ Lakások tulajdoni megoszlása és a hitelállomány néhány országban $$$ Lakások tulajdoni megoszlása és a hitelállomány néhány országban 4430301.pdf
__label__ipar 1.00001 __label__acélipar 1.00001 __label__fémipar 0.0980893 __label__pénzügy 1e-05 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__acélipar 1.00001 __label__ipar 1.00001 __label__geography__india 0.998803 __label__organization__kremikovci 0.672342 __label__person__lakhsmi 0.407343 __label__person__mittal 0.307368 __label__organization__donbassz 0.177821 __label__fémipar 0.140346 __label__gazdaság 0.136618 __label__organization__dam@@2004@@acél-@@és@@hengermű@@kft. 0.129413 $$$ __label__acélipar __label__gazdaság __label__ipar geography__bulgária organization__kremikovci genre__hír year__2008 $$$ legnagyobb bolgár acélmű $$$ Nyersanyag híján termelése szüneteltetésére kényszerült a legnagyobb bolgár acélmű, a július óta fizetésképtelen Kremikovci, amelynek megszerzéséért az ukrán milliárdos Rinat Ahmetov és az indiai acélmágnás Lakshmi Mittal verseng.
__label__adó 0.867046 __label__bank 0.384922 __label__banktitok 0.100889 __label__jövedelemadó 0.0124417 __label__társasági@@adó 0.0109969 __label__off@@shore@@cég 0.00782589 __label__állampolgárság 0.00408014 __label__adókedvezmény 0.00308537 __label__amnesztia 0.00248262 __label__adócsalás 0.00248262 $$$ __label__adó 0.982024 __label__bank 0.957922 __label__geography__magyarország 0.771854 __label__geography__ausztria 0.307368 __label__pénzügy 0.168867 __label__banktitok 0.0341104 __label__jövedelemadó 0.0062999 __label__bankbetét 0.00556492 __label__kamatadó 0.0047652 __label__társasági@@adó 0.0047652 $$$ __label__bank __label__banktitok __label__gazdaság __label__pénzügy geography__ausztria genre__cikk genre__keretes author__földvári@@zsuzsa year__2009 $$$ Szoruló adóhurok $$$ Szoruló adóhurok Az uniós országok közül utolsóként Ausztria is enyhített a banktitkokra vonatkozó szabályok szigorán. Az osztrák kormány már hónapokkal korábban belátta, engednie kell, különben az OECD úgynevezett szürke listáján marad. Ezen azok az államok szerepelnek, amelyek aláírták ugyan a szervezettel a bankadatok nemzetközileg szabályozott cseréjére vonatkozó megállapodást, ám azt nem ültették át a gyakorlatba. Bécset a feketelistára kerülés fenyegette volna az e hét csütörtöki G20-as csúcson. Tetejébe még az Európai Beruházási Bank is jelezte, ha Ausztria nem lép, akkor tetemes nemzetközi fejlesztési pénzektől eshet el. Az eddiginél enyhébb banktitok azt jelenti, hogy az ausztriai bankok már akkor kötelesek adatot szolgáltatni a náluk elhelyezett külföldi pénzekről, ha ezt a külföldi adóhatóság nyomós indokkal igényli. Eddig csak érvényes bírósági döntés oldotta meg a bankárok nyelvét. Az OECD azonban csak akkor ismeri el a liberalizálást, ha Ausztria újraköti a kettős adózás elkerülésére vonatkozó megállapodását 12 országgal, kidolgozva ebben az adófizetés részleteit. A sógorok eddig öt országgal – köztük Andorrával és Gibraltárral – tárgyalták újra az egyezséget. Magyarország nincs a tárgyalópartnerek között. Mintha a kormány – az adóelkerülés elleni hangzatos kijelentései ellenére – nem érdeklődne a hazai magánszemélyek által külföldön parkoltatott pénzek iránt. Hiszen nemcsak Ausztriával, de a banktitok miatt eddig a vagyonosok által szintén közkedveltnek számító Luxemburggal, Liechtensteinnel és Svájccal sem folyik tárgyalás magánszemélyek banki adatainak kiadásáról. Legalábbis erre lehet következtetni a Pénzügyminisztérium HVG-nek adott írásos válaszából. Eszerint „Magyarország eddig más utat járt az adóamnesztiával kapcsolatban. 2009. december 31-éig áll fenn annak a lehetősége, hogy 10 százalékos kedvezményes adókulcs mellett hozzák haza a külföldre vitt tőkét. Ha azonban ezt nem teszik meg, akkor jövőre igen kedvezőtlenül kezeli azt az adórendszer.” Ez azt jelentheti, hogy 2010. január 1-jétől ugyanolyan szankciók érvényesülnek majd, mint akkor, ha valaki eltitkolja magyarországi jövedelmét – már persze ha addigra a kormány befejezi a még el sem kezdett tárgyalásokat a vagyonmenekítők kedvenc országaival. FÖLDVÁRI ZSUZSANNA / BÉCS
__label__városépítészet 0.760661 __label__építészet 0.737168 __label__építési@@engedély 0.103759 __label__ingatlan 0.063725 __label__ingatlanpiac 0.0351548 __label__belsőépítészet 0.0169249 __label__környezetvédelem 0.00942259 __label__irodapiac 0.00574025 __label__lakás 0.00491541 __label__árvízvédelem 0.00447838 $$$ __label__geography__magyarország 0.985053 __label__építészet 0.969795 __label__geography__budapest 0.938134 __label__városépítészet 0.629785 __label__geography__xxi.@@kerület 0.028446 __label__építési@@engedély 0.0169249 __label__hídépítés 0.00885735 __label__person__bojár@@iván@@andrás 0.00885735 __label__geography__bükk 0.00782589 __label__bevásárlóközpont 0.00713143 $$$ __label__építészet __label__városépítészet geography__budapest geography__magyarország genre__olvasói@@levél author__dömötör@@álmos author__pigler@@zsolt author__sedlmayr@@jános year__2005 $$$ Toronyláz $$$ Toronyláz A budapesti magasházak építésével foglalkozó cikkükben (HVG, 2005. augusztus 13.) érintett egyik „elrettentő” alkotás, a Duna Tower építtetőjeként szívesen elmélkednénk azon, hogy ezek az épületek vajon miért tűrhetők meg a párizsi Defense, a londoni Dockland negyedben, vagy Frankfurtban a Majna és Bécsben a Donaukanal mentén, csak Budapesten nem. Az elrettentő monstrumként aposztrofált épületek mindössze 15 emeletesek, vagyis alig magasabbak, mint a környéken a Duna-part arculatát meghatározó, tízszintes panelházak. Tehát még európai értelemben sem beszélhetünk magasházról (a frankfurti Commerzbank épülete 53 emeletes, a középkori belváros közvetlen közelében), pláne nem amerikai szintű felhőkarcolókról. Ha tehát a Duna-part általunk is maximálisan támogatott városképi védelme a cél, ki kell önöket ábrándítsam: ezek a toronyházak sajnos semmit sem fognak eltakarni a környék egységes panelhomlokzatos arculatából. SEDLMAYR JÁNOS OKLEVELES ÉPÍTÉSZMÉRNÖK MAGNUM-DUNA TOWER KFT. (BUDAPEST) Nem tisztünk vitatkozni a szerzőnek a Budapesten épülő magasházak esztétikájára, építészeti stílusára vonatkozó véleményével (HVG, 2005. augusztus 13.). Épületszerkezeti szempontból azonban meg kell jegyezzük, hogy a magasházak építési és homlokzatburkolási technikája - jellegéből adódóan - szigorúan megköveteli a beépített anyagok magas minőségű műszaki paramétereit. A cikkben szereplő állítással ellentétben a magasházakba drága, kiváló műszaki paraméterekkel rendelkező üvegszerkezeteket építenek be, ami bekerülési költségét tekintve mintegy ötszörösébe kerül a „hagyományos” 4-16-4 kétrétegű hőszigetelő üvegszerkezetnek. A Duna Toronyba beépített üvegszerkezet minden, csak nem „olcsó, látványosan rossz minőségű”. DÖMÖTÖR ÁLMOS VEZETŐ TERVEZÉSI TANÁCSADÓ, ALUKÖNIGSTAHL KFT. (BUDAPEST); PIGLER ZSOLT VEZETŐ TERVEZŐ, FRONTAL INTERMONTAGE (SZÉKESFEHÉRVÁR)
__label__titkosszolgálat 0.973251 __label__telefonlehallgatás 0.546748 __label__belpolitika 0.44554 __label__politika 0.27514 __label__államtitok 0.0851091 __label__biztonságpolitika 0.061886 __label__ügynökmúlt 0.0420977 __label__közbeszerzés 0.0362301 __label__ügyészség 0.0222962 __label__szolgálati@@titok 0.0216253 $$$ __label__geography__magyarország 1.00001 __label__titkosszolgálat 0.972425 __label__telefonlehallgatás 0.760661 __label__belpolitika 0.629785 __label__közbeszerzés 0.132974 __label__államtitok 0.119213 __label__organization__ud@@vagyonvédelmi@@zrt. 0.109716 __label__politika 0.0980893 __label__organization__fidesz 0.0275953 __label__szolgálati@@titok 0.0251888 $$$ __label__államtitok __label__média __label__politika __label__sajtó __label__sajtóperek __label__sajtószabadság __label__titkosszolgálat geography__magyarország organization__fidesz organization__hvg organization__ud@@vagyonvédelmi@@zrt. genre__vélemény author__réti@@pál year__2008 $$$ Titkos fegyver $$$ Titkos fegyver „Én tanácsoltam Demeter Ervinnek, (...) álljon a sajtó elé, és mondjon el mindent” – közölte a minap Orbán Viktor hetykén. Igaza van, „egy demokratikus meggyőződésű embernek egyetlen esélye van a titkosszolgálati opciókkal szemben: a nyilvánosság”. Kár, hogy a pártelnök korábban nem hívta föl minderre Futó Barnabás figyelmét is. A Fidesz-közeli ügyvéd ugyanis Orbán nyilatkozata idején talán már be is dobta a postaládába följelentését, amelyben az UD Zrt. megbízásából államtitok megsértésével gyanúsít meg néhány médiumot, köztük a HVG-t. A mi bűnünk történetesen az lenne, hogy leírtuk, állítólag közel kétszáz telefonhívást, illetve sms-t regisztráltak a nyomozók az UD Zrt. és különböző fideszes személyek között. Lapzártánkig nem érkezett hír arról, hogy Futó beperelte volna azokat a Fidesz-vezetőket, akik föltetették a párt honlapjára a parlament nemzetbiztonsági bizottságának zárt ülésén bemutatott lehallgatott UD-s telefonbeszélgetéseket. Politikusok, főhivatalnokok, pártemberek mostanában nagy erőkkel, következmények nélkül lobogtatnak államtitkokat vagy annak tűnő információkat. A „lebukás” veszélye – úgy tűnik – a demokráciának csak azt az intézményét fenyegeti, amelytől a közönség legalább remélheti, hogy rendet vág a kiszivárogtatások, félinformációk, lejáratások, sejtetések, kompromatok dzsungelében, és megpróbálja elfogulatlanul bemutatni, mi folyik itt. Dávid Ibolyának, Szilvásy Györgynek, Demeter Ervinnek a jelek szerint nem kell attól félnie, hogy ilyen gyanúval eljárás indul ellene. Újságíróknak annál inkább. Félreértés ne essék, akire azt mondják, államtitkot sértett, arra nem valami izgalmas igazságügyi kaland vár, amit akár brahiból is érdemes „bevállalni”. Rendőrségi, ügyészségi kihallgatások, ujjlenyomat, rabosítás, házkutatás, sok-sok tárgyalási nap – „vádlott álljon föl”, „vádlott üljön le” –, éveken keresztül. Mindez alapesetben is akár öt évig tartó börtönnel végződhet. Ha viszont az egész úgynevezett megfigyelési botrányt „hivatalból” kirobbantó Szilvásy Györgyről derül ki, hogy hatalmával visszaélve blöffölt, hazudott, rágalmazott – amint a Fidesz hétfőn beadott feljelentése láttatja –, ezért a legrosszabb esetben is három év elzárással lakolhat. Egy tisztességes polgári demokráciában aligha lehet a sajtómunkával együtt járó kötelező ártalom, hogy a legsötétebb diktatúra éveiből származó államtitok-védelmi paragrafus tartson mindenkit rettegésben, aki éppen a demokrácia fennmaradása szempontjából legfontosabb kérdésekkel foglalkozik. Biztosan akad, aki ezt a kockázatot is vállalja, de a feljelentgetők alappal bíznak benne, hogy egyre kevesebben. Nem megijednek – csak elmegy a kedvük az egésztől. A cél nem is nagyon lehet más. Hiszen mire két, négy, netán hat év múlva jogerősen bármi is kiderül, az UD Zrt. már régen tönkrement, vagy éppen piacvezető lesz – az ítélet ezen nem fog változtatni. Addigra talán Demeter a második Orbán-kormány titkosszolgálati minisztereként sokkolja a közönséget azzal, hogy a posztkommunista titkosszolgálatok a maguk törvénytelen eszközeivel kinyomozták édesanyja nevét. Sőt lehet, hogy már Szilvásy a harmadik Gyurcsány-kormány főelhárítójaként jelenti be drámaira komponált rendkívüli sajtóértekezleten: bizonyítható, hogy Demeter és Kövér a megelőző nyolc napban 542-szer használta mobiltelefonját. RÉTI PÁL (A szerző a HVG főszerkesztője)
__label__bűnözés 0.998412 __label__szervezett@@bűnözés 0.977033 __label__bűnüldözés 0.370235 __label__rendőrség 0.256842 __label__személy@@elleni@@erőszak 0.250923 __label__büntetés-végrehajtás 0.129413 __label__jog 0.103759 __label__ügyvédek 0.0758682 __label__igazságügy 0.0695518 __label__emberölés 0.0550153 $$$ __label__geography__magyarország 1.00001 __label__bűnözés 0.998555 __label__szervezett@@bűnözés 0.96379 __label__személy@@elleni@@erőszak 0.327678 __label__bűnüldözés 0.320831 __label__ügyvédek 0.100889 __label__person__clodo 0.0803675 __label__person__dietmar 0.0803675 __label__person__tasnádi@@péter 0.0780882 __label__igazságügy 0.0656148 $$$ __label__bűnözés __label__jog __label__szervezett@@bűnözés __label__ügyvédek geography__magyarország genre__cikk author__fahidi@@gergely year__2000 $$$ Nehézfiúk képviselői, Szervezett védekezés $$$ Nehézfiúk képviselői Szervezett védekezés Több büntetőügyvédről elterjedt szakmai körökben, hogy a szervezett bűnözés prominenseinek védelmére szakosodott. Ezt a „skatulyázást” némelyek visszautasítják, mások viszont elvi és szakmai indíttatásból is elfogadják. Az igazi határvonal nem is a „maffiózók” védelmét vállaló vagy attól elzárkózó ügyvédek közt húzódik, hanem a bűnözőket szigorúan csak védő, illetve a velük más területen is együttműködő, üzletelő jogászok között. Maffiózók pedig nincsenek. Szervezett bűnözők, legalábbis jogi értelemben, nem találtatnak Magyarországon, mert - elsősorban bizonyítási nehézségek miatt - a bíróságok senkit nem mondanak bűnösnek bűnszervezet alapításában, vezetésében, de még embercsempészet, zsarolás vagy kábítószerügyletek kapcsán is csak elvétve állapítják meg a bűnszervezet keretében történt elkövetést mint súlyosbító körülményt. Ha pedig nincsenek maffiózók, akkor nem lehetnek „maffiaügyvédek” sem: sem a keresztapák rendszeres védelmét vállaló „hagyományos” ügyvédek, sem a bűnözőket tanácsokkal ellátó, nyereségük tisztára mosásában is szerepet játszó „consiglierik”. Csakhogy a rendőrségi és a - jórészt ugyancsak rendőrségi információkon alapuló - közvélekedés jócskán eltér a jogi minősítéstől, mint ahogy az alvilágban is meglehetősen pontosan tudják, a „másként vállalkozók” közül ki milyen súlycsoportba tartozik. Ennek végső és meglehetősen tragikus tükröződése több, emberéletet követelő merénylet: Boros Tamás két évvel ezelőtti felrobbantása, Prisztás József, Döcher György, Seres Zoltán demonstratív módon végrehajtott agyonlövése mind azt tükrözi, hogy viszonylag „csekély súlyú” priuszuk vagy éppenséggel büntetlen előéletük ellenére korántsem jelentéktelen szereplői lehettek a legalitás határát időnként átlépő üzleti világnak. „Visszautasítom azt a minősítést, hogy szervezett bűnözők védője lennék” - mondta a HVG-nek Buza János ügyvéd, aki kiemelkedő szerepet játszott például a „váci hetek” perében; abban az eljárásban, amely Prisztás József halála után hat olyan neves bűnöző elítélésével végződött, mint a „Csontkezű” Döcher György, annak Szlovákiában fogva tartott barátja, Haris Sándor „Turek”, illetve az ugyancsak tavaly kis híján agyonlőtt Lovas Péter. „Én Csobolya Attilát védtem, aki akkor büntetlen előéletű volt, csak ott ítélték el egy nagyon furcsa, rendőrségi jelentésekre épített eljárásban” - folytatta az ügyvéd, akinek neve a magyar jogtörténetben meglehetősen szokatlan módon az elsőfokú ítélet indoklásába is belekerült. Miszori László bíró ugyanis közvetett bizonyítékok és logikai következtetések nyomán kimondhatónak vélte, hogy a bűnszervezet ismérveit felmutató, összeszokott, rendkívül veszélyes „csapatot” ítél el, s azt is kifejtette, hogy Buza János valószínűleg szerepet vállalt az egyik tanúvallomásnak a vádlottak számára kedvező megmásításában. A bíró gyanúja szerint az ügyvéd beszámolt az egyik tanúnak arról, hogy volt élettársa visszavonta a Csobolya Attilát terhelő vallomását, és arra ösztönözte, tegyen ő is így. A másodfokon eljáró Pest Megyei Bíróság azonban úgy értékelte, az ügyvédre vonatkozó gyanú leírásával a bíró túllépett hatáskörén, ezért a fellebbezési fórum ezeket a részeket kirekesztette a hatályában különben fenntartott ítéletből. Az azonban vitathatatlan, hogy a jól működő bűnszervezetek nem elégszenek meg a jogellenes tevékenység elvégzésével, hanem arra is ügyelnek, hogy lebukás esetén a minimálisra csökkentsék a tagjaikat érő hátrányokat. Komolyabb bűnügyekben gyakran találkozni a tanúk megfenyegetésének, jobb esetben lefizetésének jeleivel - például a látszólag különösebb ok nélkül megváltoztatott vallomásokkal -, a „hatékonyabb” szervezetek pedig mintha még a kiszabott büntetések letöltését is befolyásolni tudnák. Lehet persze pusztán véletlen egybeesés is - jogerős büntetőítélet még egyik büntetés-végrehajtási tisztviselővel szemben sem született -, de igencsak figyelemre méltó, hogy Csobolya Attila Tökölön, a fiatalkorúak börtönében kezdhette büntetését, ahol a kellemetlenebb beosztások helyett nagyon hamar a könyvtárban kapott feladatot, majd a saját háza melletti telken lévő építési vállalkozáshoz kérték ki egyéni munkára. Döcher ugyanekkor törzshelyén, egy presszóban kapott raktárosi állást. Prisztáshoz, Döcherhez olyannyira közel állt ügyvédjük, Muskovszky Gábor, hogy haláluk után mindkettőjük ügyében polgári, kegyeletsértési eljárást is vállalt. Persze a siker valódi mércéje ebben a körben nem az, hogy sikerül-e valamely médiumot helyreigazításra kötelezni, esetleg az özvegyeknek némi kártérítést kiharcolni, hanem hogy milyen vádpontok alól sikerül felmentetni a „nehézfiúknak” tartott vádlottakat. Egyértelműen sikeres volt például Baranyai Róbert, aki egy nagyon durva kamionrablási ügyben úgy tudta „kimosni” két, Kárpátaljáról származó ügyfelét, hogy mindössze közokirat-hamisítást, valamint jogellenes belföldi tartózkodást sikerült rájuk bizonyítani, s így a bíróság már csak az előzetesben letöltöttel egyező idejű szabadságvesztést tudott kiszabni rájuk. Pedig ebben az ügyben ugyancsak vélelmezhető volt a maffiás háttér: a megtámadott kamion villámgyors kirakásához és a megszerzett áru eltüntetéséhez logisztikai bázis kellett, a szállítóvállalat berkein belül „súgóra” volt szükség az akció előkészítéséhez, a végrehajtáshoz pedig egy rendőr tiszthelyettest tudtak megnyerni. Az ítéletben mégis csak általánosságában lehetett kimondani, hogy a háttérben bűnszervezet áll, ám annak tagjait nem sikerült elítélni, egyedül a teherautót megállító rendőr került évekre rács mögé. Hasonlóképpen csak jelentéktelen vádak álltak meg Igor Kolorral szemben, akiről rendőri körökben azt gyanították, hogy az orosz maffiavezérnek tartott Szemjon Mogiljevics jobbkeze volt - ehhez képest a rablás, zsarolás, csalás miatti eljárásokat már a nyomozati szakban meg kellett szüntetni, s ő is csak közokirat-hamisítás miatt kapott felfüggesztett szabadságvesztést. A magyar alvilág hadvezérének tartották a Központi Bűnüldözési Igazgatóságon Tanyi Györgyöt, akit egy robbantásos merénylet megszervezésével gyanúsítva két évig letartóztatásban tartottak. A Fővárosi Bíróságon azonban kiderült, hogy az ellene szóló fő bizonyíték és egy tanúvallomás kikényszerített, valótlan tartalmú volt, ezért a közokirat-hamisítás miatt kiszabott ítélete jóval rövidebb időre szólt, mint amennyit már az előzetesben letöltött. Tanyi egy olyan ismerőse révén fordult Retteghy István ügyvédhez, akit az már többször sikeresen védett. Ismeretségi köréből többen óvták is az ügyvédet a megbízás elfogadásától, mondván, ha rosszra fordulnak a dolgok, az akár veszélyes is lehet a számára. „Nem tartok attól, hogy maffiózónak kikiáltott személyt védjek. Azt rögtön a megbeszélések elején tisztázni kell, hogy mit vállal az ügyvéd, és mit nem: elképzelhetetlen például az, hogy tanúval beszéljek, üzeneteket közvetítsek, vagy ígéretet tegyek például az előzetes letartóztatásból való kihozásra” - mondja Retteghy, aki el is utasítja a biztos eredményt megkövetelő ügyfeleket. Azt Baranyi is hangsúlyozza, hogy nem szabad felelőtlenül ígérgetni, mint ahogy bizonyos távolságtartást is elengedhetetlennek tart. „Inkább nekem maradjon adósom valamelyik védencem a munkadíj egy részével, mintsem bárki a szememre vethesse, hogy tartozom neki, mert nem tettem meg érte mindent” - vallja. Pedig az igazán befolyásos személyek védelméért kapható honoráriumokról legendák keringenek. A mindmáig lezáratlan, talán legnagyobbnak ígérkező olajos bűnügyben, amely az Energol Rt.-t, valamint a Conti-Car és Richfield autóügynökségeket érintette, azért a 15 millió forintért raboltak el és fenyegettek késsel két úgynevezett olajbrókert, amit - az egyik letartóztatott „belső ember” öccse szerint - az ügyvédeknek kellett volna átadniuk. Az általunk megkérdezett védők egyébként konkrét összegeket nem kívántak mondani, de cáfolták a milliókról-tízmilliókról szóló híreszteléseket. „Amikor felhívott Tasnádi Péter felesége, nem sokat haboztam, s ugyanannyiért vállaltam a védelmet, mint amennyiért hasonló ügyben bárki más esetében tenném” - jelentette ki a HVG-nek Szikinger István, aki hangsúlyozta, Tasnádit nem tartja maffiózónak, és ismeretei szerint a nyomozás sem bűnszervezetre utaló gyanú alapján folyik. Csak utóbb lepte meg az ügyvédet, milyen személyes árat kellett ezért fizetnie. „Formálisan nyilván más okból, de valójában Tasnádi miatt kirúgtak a Rendőrtiszti Főiskoláról” - állítja. A rendőri felső vezetés bizonyos köreiben nyilván az sem mélyítette el a korábbi rendőrtiszt, a Belügyminisztérium volt rendőrségi-határrendészeti osztályvezetője iránti „szimpátiát”, hogy ingyen vállalta el a testületen belüli korrupcióról elsőként nyíltan beszélő, a helyi maffiával szembeszálló volt szeghalmi százados, Karancsi Tibor védelmét. Az igazán nagy pénzek persze - mint hírlik - nem is a konkrét védői tevékenységben vannak, hanem a „tanácsadásban”, például uzsoraszerződések megfogalmazásában, közös üzletek indításában. Akadt ügyvéd, aki szerencsejáték-üzletbe szállt be, állítólag többen is szépen kerestek az alvilág céljait szolgáló cégek bejegyeztetésével, de a HVG információi szerint olyan ügyvéd is volt, akinek hónapokig bujkálnia kellett megbízói elől, mert a rosszul megfogalmazott szerződések miatt nem lehetett megszerezni az adósoktól a fedezetül lekötött ingatlanokat. A már nevet szerzett büntetőügyvédek mindenesetre mereven elhatárolják magukat a védelmen túlmutató kapcsolatoktól; igaz, sokan a másik irányban is meglehetősen távolságtartók. Szikinger István például elvből ellenzi a nyomozóhatósággal való „üzletelést”, a vádalku kötését - mint mondta, három olyan esetről is tud, amikor a rendőrök utóbb nem teljesítették ígéretüket -, és Retteghy István sem kötött vádalkut, bár ezt ő elvben nem utasítaná el. FAHIDI GERGELY