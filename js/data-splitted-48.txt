__label__bank 0.997959 __label__bankrendszer 0.187143 __label__versenyszabályozás 0.0695518 __label__takarékszövetkezet 0.0351548 __label__hitelkonszolidáció 0.0174525 __label__állami@@szektor 0.0109969 __label__banktitok 0.00971848 __label__cégjog 0.00713143 __label__pénz-@@és@@tőkepiac 0.0062999 __label__bankhálózat 0.00592107 $$$ __label__geography__németország 1.00001 __label__bank 0.955329 __label__geography__európai@@unió 0.822199 __label__bankrendszer 0.0474359 __label__állami@@szektor 0.0396488 __label__geography__spanyolország 0.0259674 __label__összeférhetetlenség 0.0229874 __label__organization__deutsche@@post 0.0174525 __label__garancia 0.0113418 __label__organization__deutsche@@bahn 0.00942259 $$$ __label__bank __label__pénzügy __label__versenyszabályozás geography__európai@@unió geography__németország genre__cikk author__weyer@@béla year__2005 $$$ MEGSZÜNTETETT NÉMET BANKPRIVILÉGIUMOK, Oda az előny $$$ MEGSZÜNTETETT NÉMET BANKPRIVILÉGIUMOK Oda az előny Életbe lépett az Európai Unió és a német kormány megállapodása: a német tartományi bankok és takarékpénztárak mögött többé nem áll állami garancia. Az új helyzettől elsősorban a pénzintézetek közti verseny feltételének kiegyenlítődését várják. Vannak, akiknek nem adatik meg, hogy még hivatali idejükben beteljesüljön az, amiért hosszú éveken át küzdöttek. Így járt Mario Monti, az EU korábbi versenyügyi biztosa, az egykor Szuper Mariónak becézett olasz politikus, aki a versenyegyenlőség megsértése miatt nem tétovázott olyan világnagyságokkal szembeszállni (s rájuk büntetést kiróni), mint az amerikai Microsoft. Monti ugyanis tavaly távozott brüsszeli posztjáról, s most a milánói Bocconi Egyetem rektoraként kísérheti figyelemmel, miként dől le a bástya, amely ellen éveken át harcolt: a német tartományi bankok és takarékpénztárak állami garanciája. Július második felében lépett életbe ugyanis az EU és a német kormány 2001-ben - részben éppen Monti nyomására - kötött megállapodása. A tizenegy német tartományi bank, illetve a több száz takarékpénztár (Sparkasse) által adott hitelek, kibocsátott kötvények és más értékpapírok, vagy bármiféle, az üzleti tevékenységből származó kötelezettségek mögött immár nem áll ott a tulajdonos, vagyis az adott tartomány, takarékpénztár esetében pedig a város vagy régió garanciája. Az állami biztosíték nem csupán Monti és az EU szemét csípte éveken át, hanem a versenytársakét, a német magánbankokét is. Úgy vélték, az elsősorban a nagy, céges ügyfelekre, projektfinanszírozásokra koncentráló tartományi pénzintézetek, illetve a lakossági ügyfelek számláinak vezetésére, betéteinek gyűjtögetésére szakosodott Sparkassék megengedhetetlen versenyelőnyben voltak velük szemben. Hiszen ha egy tartomány bankja kötvényt bocsátott ki, azt nyugodt szívvel le lehetett jegyezni, bármiféle visszafizetési nehézség esetén a pénzintézet mögött álló tartomány, vagyis az állam állt helyt. Ugyanúgy biztos lehetett a dolgában az a polgár, aki a Sparkasse betétkönyvét tartotta a legmegbízhatóbb pénzgyűjtési helynek, hiszen az nem fordulhatott elő, hogy kedvenc sarki pénzintézete ne tudja visszafizetni megtakarítását. Ennek - legalábbis bizonyos mértékben - most vége. Mert ugyan a Sparkasse kisbefektető ügyfele továbbra is biztos lehet benne, hogy betétkönyve - a betétbiztosítási alapnak köszönhetően - jó helyen van, a tartományi nagybankok viszont ezentúl a magánbankokkal egyenlő feltételekkel jelennek meg a piacon. Hogy ez mit jelent a gyakorlatban, arra nézvést már készültek előzetes számítások: a Standard & Poor's hitelminősítő intézet előre kiszámította a tartományi bankok besorolását a garancia elvesztése utáni időkre. Ezek szerint a stuttgarti Landesbank Baden-Württemberg, vagyis az egyik gazdaságilag is legerősebb tartomány bankja ezentúl is A+ besorolású maradhat, a szászországi Landesbank Sachsen, továbbá a düsseldorfi Westdeutsche Landesbank viszont B kategóriába csúszik le. Hogy a valóságban miként változik majd a tartományi pénzintézetek besorolása, az a következő hónapok piaci eseményeitől függ. Szakértők arra számítanak, hogy sorozatos fúziók következnek. Már ma sincs minden tartománynak önálló bankja, miközben egyes tehetős tartományi pénzintézetek más régiók bankjaiban is tulajdonosok. Így például a Bayerische Landesbank a Saar-vidéki tartományi bankban vagy a baden-württembergi Landesbank Rajna-Pfalz tartomány bankjában. Az igazi áttörés, a verseny teljes „elszabadulása” akkor következik majd be, ha a tulajdonosi határokat is áttörik, s például magánbankok is részesedést szerezhetnek egy-egy tartományi pénzintézetben. Erre - legalábbis elméletileg - annyiban megvan az esély, hogy az új, konzervatív-liberális többségű észak-rajna-vesztfáliai tartományi kormány már jelezte, megválna a Westdeutsche Landesbankban lévő részesedésétől, s a hírek szerint a Commerzbank érdeklődést mutat a papírok iránt. Bár a német politikusok az EU követelései ellenére sokáig kitartottak az állami garancia rendszere mellett, most - talán a megállapodás óta eltelt hosszú, négyéves átmeneti időszak jótékony hatása következtében - viszonylagos csend kísérte az egykor harciasan védelmezett bástya összeomlását. Aggodalmak legfeljebb a takarékpénztárakkal kapcsolatban fogalmazódtak meg. Mivel ezeknél eddig nem a mindenáron való nyereséges gazdálkodás állt a tevékenység központjában, megengedhették maguknak, hogy a kistelepüléseken is ott világítsanak a Sparkasse piros reklámbetűi, még akkor is, ha a fiók fenntartása veszteséges volt. Megfigyelők most attól tartanak, ha az új helyzet tőlük is megköveteli a nyereség-központúságot, az szükségszerűen fiókbezárásokhoz vezet, ami az ügyfeleknek kényelmetlenségeket okoz majd - ahogy ez a magánbankok esetében néhány évvel ezelőtt már megtörtént. WEYER BÉLA / BERLIN
__label__népszavazás 0.99918 __label__alkotmány 0.957922 __label__alkotmánymódosítás 0.461027 __label__belpolitika 0.132974 __label__abortusz 0.0154346 __label__alkotmányjog 0.0100236 __label__országgyűlési@@választás 0.00735583 __label__államszervezet 0.00491541 __label__országgyűlési@@ülésnap 0.000979752 __label__aláírásgyűjtés 0.000949944 $$$ __label__geography__lengyelország 1.00001 __label__népszavazás 0.9982 __label__alkotmány 0.966924 __label__integráció 0.0600966 __label__abortusz 0.0420977 __label__alkotmánymódosítás 0.0362301 __label__person__aleksander 0.0154346 __label__person__kwasniewski 0.0103382 __label__organization__mdnp 0.00523013 __label__person__bronislaw 0.0042088 $$$ __label__népszavazás __label__alkotmány __label__belpolitika geography__lengyelország genre__hír year__1997 $$$ Igen a lengyel alkotmányra $$$ Igen a lengyel alkotmányra A választásra jogosult 28 millió lengyel állampolgár 43 százaléka vett részt a vasárnapi népszavazáson, s közülük 53 százalék szavazott az új alkotmányra – állapította meg hétfő késő esti jelentésében az országos választási bizottság. Mivel a referendumon való részvétel aránya nem befolyásolta a szavazás érvényességét, s a varsói parlament már április 2-án nagy többséggel elfogadta, majd Aleksander Kwasniewski elnök aláírta, az alaptörvény három hónap múlva életbe léphet. Ezzel érvényét veszti az 1952-es alkotmány, amelyet a rendszerváltás után csak kiegészítettek az úgynevezett kisalkotmánnyal. Az új alaptörvény deklarálja a magántulajdonon alapuló szociális piacgazdaságot, s némileg gyöngíti az államfői hatalmat (HVG, 1997. május 24.). A lengyel katolikus egyház az abortusz tilalmának elmaradása és egyéb „morális hiányosságok” miatt bírálta az új alkotmányt, ám nem szólította föl híveit az ellenszavazásra. Nem úgy, mint az alternatív tervezetét elkészítő – ám annak népszavazásra bocsáttatásával hiába kísérletező – Szolidaritás Választási Akció (AWS), amely a szeptemberi parlamenti választás előtti erőpróbának tekintette a referendumot. A PBS közvélemény-kutató intézet felmérést készített a népszavazáson részt vevők között, s megállapította, hogy a megkérdezettek 22,6 százaléka szavazna az AWS-re, 22,3 százaléka a kétpárti koalíció vezető erejének számító Demokratikus Baloldali Szövetségre, a többi párt csak ennél kisebb arányban számíthatna szavazókra, akiknek 23 százaléka pedig még nem is választotta ki kedvenc pártját.
__label__egészségvédelem 0.51563 __label__egészségügy 0.0827073 __label__természetgyógyászat 0.016413 __label__gyógyszeripar 0.0159164 __label__fogamzásgátlás 0.0047652 __label__allergia 0.00371725 __label__okkultizmus 0.0036036 __label__táplálkozási@@szokások 0.00299103 __label__orvostudomány 0.00299103 __label__gyógyászati@@segédeszközök 0.00272499 $$$ __label__egészségügy 0.569863 __label__tudomány 0.392347 __label__fogyatékosok 0.061886 __label__fogamzásgátlás 0.0550153 __label__egészségvédelem 0.0488678 __label__geography__kína 0.0341104 __label__természetgyógyászat 0.0259674 __label__gyógyszeripar 0.0197291 __label__közegészségügy 0.0149671 __label__munkavédelem 0.00858749 $$$ __label__egészségügy __label__gyógyszeripar __label__orvostudomány genre__hír year__2010 $$$ Felejthető tabletta $$$ Felejthető tabletta Az életkorral járó szellemi leépülés ellen a ginkgo biloba, vagyis a páfrányfenyő az egyik leggyakrabban alkalmazott gyógynövény. Most azonban hatástalannak minősítette egy tanulmány a Journal of the American Medical Association című orvosi szaklapban. A Pittsburghi Egyetem kutatóinak nyolc éven át tartó vizsgálatában több mint háromezer, 72 és 96 év közötti önkéntes vett részt. A csoport egyik fele tabletta formájában minden nap ginkgót, a másik fele placebót szedett. A felmérés végén a kutatók nem találtak bizonyítékot arra, hogy a ginkgo segített volna a memória vagy a koncentrálóképesség javításában. Nem ez az első tanulmány, amely e gyógynövény hatástalanságára hívja fel a figyelmet. Két éve fejeződött be az a hatéves vizsgálat, amelyet öt amerikai intézet készített háromezer, 75 év fölötti ember bevonásával. A felmérés végére az önkéntesek közül 523-an betegedtek meg demenciában, közülük 246 placebót szedett, a többi a csodaszernek titulált ginkgót. Az új tanulmány megjelenése után a gyógyhatású készítményeket gyártó cégek világszerte azonnal tiltakoztak. A kifogásaik között szerepel, hogy nem megfelelően válogatták össze a kontrollcsoportot, és hogy a vizsgálatnak még legalább tíz évvel tovább kellett volna tartania.
__label__autóipar 0.928419 __label__járműipar 0.233716 __label__ipar 0.0780882 __label__teherautógyártás 0.00328306 __label__autópiac 0.00248262 __label__autó-összeszerelés 0.00226185 __label__multinacionális@@cégek 0.00206074 __label__vállalatgazdaság 0.00187757 __label__autóalkatrész-gyártás 0.00176461 __label__autótervezés 0.00142036 $$$ __label__geography__usa 1.00001 __label__autóipar 0.983095 __label__organization__general@@motors 0.600198 __label__járműipar 0.407343 __label__ipar 0.0420977 __label__organization__ford 0.0185566 __label__organization__daimlerchrysler 0.00713143 __label__autópiac 0.00670285 __label__organization__opel 0.00523013 __label__organization__daewoo 0.0043415 $$$ __label__autóipar __label__sztrájk geography__usa organization__general@@motors genre__cikk year__1998 $$$ General Motors, Fogyókúra előtt $$$ General Motors Fogyókúra előtt Közelmúltjának egyik legsúlyosabb sztrájkján ugyan túl van a világ legnagyobb autógyára, a General Motors, ám a megkötött alkuval csak még nehezebbé tette, hogy végrehajtsa a szükségesnek ítélt létszámcsökkentést. Az Egyesült Államokban ugyanis nemcsak a japán összeszerelő üzemek hatékonyabbak nála, de két hazai riválisa, a Ford és a Chrysler is. Ami jó a General Motorsnak (GM), az jó az Egyesült Államoknak - állítják régóta sokan, ám ennek az ellentéte is igaz: ami rossz a világ legnagyobb autógyárának, az rossz lehet az amerikai gazdaságnak is. Az USA hazai összterméke (GDP) ugyanis az idei év második három hónapjában éves szinten 1,8 százalékkal gyarapodott, ami jelentős lefékeződés az első negyedév 5,5 százalékos száguldásához képest. A lassulásra mindenki számított, ám a becslések szerint a GDP gyarapodásának csökkenéséből legalább 0,5 százalék annak tulajdonítható, hogy az USA legnagyobb termelővállalatának számító GM észak-amerikai tevékenysége június-júliusban 54 napra leállt. A cég bölcsőjének számító Michigan állambeli Flintben ugyanis sztrájkba léptek az Egyesült Autóipari Munkások Szakszervezetének (UAW) a tagjai. Ekképp a GM 29 észak-amerikai üzeméből 26-nak a működését megbénították, s ezzel nemcsak a GM-autók eladását vetették vissza, de kevesebbet keresett és ezzel óvatosabban fogyasztott a rövidebb-hosszabb időre munka nélkül maradt mintegy 200 ezer GM-alkalmazott és családja is. A világszerte összesen 608 ezer embert foglalkoztató GM számára nem jelentett nagy újdonságot a munkabeszüntetés, hiszen a kilencvenes évek eleje óta két tucat sztrájk akasztotta meg az autógyár működését, ám az idén nyári az egyik legsúlyosabb volt közülük. A gyártás leállása miatti forgalomkiesést mintegy 2 milliárd dollárra teszik, ami eltörpül a 166 milliárd dolláros éves bevétel mellett, és nem éri el a tavalyi 6,7 milliárdos adózás utáni nyereség harmadát, ám hatása gyorsan megmutatkozott: a májusi 31-ről júliusra 21 százalék alá süllyedt a GM-autók részesedése az eladási statisztikákban. Az egyik legfontosabb értékesítési szezonban a vevők sokszor szűknek találták a GM-dealerek választékát, s ezért elhalasztották vásárlásukat, vagy átmentek a konkurenciához, mindenekelőtt az eladásaikat dinamikusan növelő Fordhoz és Chryslerhez. A visszazárkózás érdekében a GM rendkívül alacsony kamatú hitelekkel és egyes modelleknél készpénz-visszatérítéssel igyekszik visszacsalogatni a vevőket, s egyszerűbbé tette, hogy alkalmazottai - valamint azok családtagjai - kedvezményesen vásárolhassanak az általa gyártott autókból. A piaci részesedés visszatornázása 30 százalék fölé - amit a hírek szerint Jack Smith elnök-vezérigazgató stratégiai kérdésnek tekint - azonban a szakértők szerint csak ideig-óráig odázhatja el azokat a lépéseket, amelyeket a hatékonyság javítására meg kell tenni. A világ legnagyobb autógyártója - amely az 1962-es csúcsponton az észak-amerikai piac 50,7 s még a nyolcvanas évek elején is több mint 40 százalékát birtokolta - hatékonysági gondokkal küzd. Az iparági statisztikák szerint nemcsak a japán autógyárak Egyesült Államokba telepített összeszerelő üzemei dolgoznak sokkal produktívabban, de a Chrysler és a Ford is. Gondot okoz a GM égisze alá tartozó hét márka is - Buick, Cadillac, Chevrolet, GMC, Oldsmobile, Pontiac és Saturn -, amelyről a vállalati birodalmat a harmincas években kiépítő Alfred Sloan még azt vallotta: szükséges, hogy minden vevő megtalálhassa, ami ízlésének és pénztárcájának megfelelő. A hét márka viszont már tehertételnek tűnik, „birtokosai” változatlanul külön kis feudumokat alkotnak a GM-en belül, és sokszor egymással versengenek. A logikus lépésnek egy vagy több márka fölszámolását vagy egybeolvasztását tartanák, ám erre a vállalatvezetés nem hajlik. Hasonlóan nehéz feladat vár a GM-re, ha hatékonyságát a foglalkoztatottak számának lefaragásával szeretné javítani. Az UAW-vel kötött kollektív megállapodás - amelyet a jövő nyáron kell újratárgyalni - ugyanis szinte lehetetlenné teszi a szakszervezeti dolgozók elbocsátását, akik általában az idősebb és jobban fizetett szakmunkások közül kerülnek ki. Ráadásul az UAW az idén nyáron megmutatta, hogy képes és kész a GM egész észak-amerikai tevékenységét megbénítani. A szakértők ugyanakkor egyetértenek abban, hogy a GM-nek legalább 50 ezer munkahelyet meg kellene szüntetnie, s akkor tulajdonképpen még mindig csak fölzárkózna a leépítés nagy részén korábban - és a szakszervezetekkel kisebb harcban - túlesett Fordhoz. További problémának tartják, hogy a behemót GM a korábbi autógyártási filozófia alapján alkatrészei és részegységei kétharmadát maga készíti. Ez - amint a lényegében lokális UAW-sztrájk is megmutatta - az óriást sebezhetővé teszi, ráadásul költségesebb, mint ha elsősorban független beszállítókkal dolgozna, mint mindegyik riválisa. Augusztusban viszont bejelentették, hogy a jövő év elején tőzsdére viszik a GM részegység- és alkatrészgyártását végző, tavaly 26 milliárd dolláros forgalmú Delphi Automotive Systemet, amelynek méretére jellemző, hogy kétszer akkora, mint legközelebbi vetélytársa, a japán Denso. Ezzel a kilencvenes évek elején még dollármilliárdos veszteségekben fuldokló GM folytatja a profiltisztítását, amelynek keretében leválasztotta magáról az adatfeldolgozással és rendszerszervezéssel foglalkozó - a texasi politikus-milliárdos Ross Perot alapította - Electronic Data Systemst (EDS), illetve 9,5 milliárd dollárért eladta a Raytheonnak a műholdas és űrtechnikájáról ismert Hughes Electronicsot. Míg a kilencvenes évek elején az európai tevékenység jelentette az ellensúlyt az észak-amerikai veszteségekkel szemben, addig most itt is problémák jelentkeztek. A GM Europe - részei a német Opel, a brit Vauxhall, valamint a Wallenberg-birodalomhoz tartozó Incentive-vel felesben birtokolt Saab Automobile - piaci részesedése 1994 óta csökken, s forgalma tavaly 5,6 százalékkal, 24,11 milliárd dollárra mérséklődött, a nyeresége pedig 39 százalékkal, 471 millió dollárra esett vissza. Ráadásul feszültség alakult ki a GM és az Opel között, mivel a detroiti óriás az átszervezés keretében alárendeltebb szerepet szán a rüsselsheimi leányvállalatnak, amelyet jobban be akar vonni a „birodalmon belüli” munkamegosztásba. Ennek része a Toyotával közös kaliforniai vegyes vállalat - ahonnan a GM termelésszervezési ötletei jó részét merítette - éppúgy, mint az ugyancsak japán Isuzuval és Suzukival kiépített kapcsolat. A 37,5 százalékban birtokolt Isuzunak a GM a dízelmotor-fejlesztést szánja, míg a Suzukival - amelyben 315 millió dollárért szeptemberben növelte 3,3-ról 10 százalékra a részesedését - az amerikaiak számára meglehetősen idegen, ezer köbcenti alatti motorú kisautók terén akarja erősíteni az együttműködését. Az európai GM-érdekeltségeknek az autógyártás súlypontjának az áthelyeződésével is szembe kell nézniük, aminek következtében öt év alatt 20-30 százalékkal csökkentik a GM Europe által foglalkoztatottak jelenleg 80 ezres létszámát. Ezt elsősorban a nyugat-európai üzemek szenvedik majd meg, hiszen a GM igyekszik kihasználni a képzett, de olcsó kelet-európai munkaerő nyújtotta lehetőséget. Erre a szentgotthárdi beruházás mellett elsősorban a beinduló lengyelországi gliwicei üzem a példa, ahova az Astra-modellek összeszerelését összpontosítják. A The Wall Street Journal értesülései szerint nem kis részben felújított, használt és ekképp már leírt gépekkel fölszerelt gliwicei Astra-gyár viszonylag olcsónak számító, 650 millió márkás induló beruházással jött létre, s világos, hogy a nyugat-európai GM-alkalmazottak miért aggódnak: lengyel kollégáik beérik a havi 5400 márkás német Opel-bérek nyolcadával, heti 35 helyett 42 órát dolgoznak, fizetett szabadságból pedig évente csak 3-4 hét jár nekik a Németországban szokásos 6 hét helyett.
__label__politika 0.996527 __label__belpolitika 0.951152 __label__külpolitika 0.52343 __label__népszavazás 0.0396488 __label__nemzeti@@függetlenség 0.028446 __label__integráció 0.0103382 __label__elnökválasztás 0.00885735 __label__nemzetiségek 0.00408014 __label__történelem 0.00408014 __label__államszervezet 0.00289958 $$$ __label__geography__törökország 0.999579 __label__politika 0.988678 __label__geography__ciprus 0.964865 __label__belpolitika 0.951152 __label__külpolitika 0.679189 __label__geography__európai@@unió 0.196836 __label__geography__görögország 0.160276 __label__nemzetiségek 0.033096 __label__nemzeti@@függetlenség 0.0293222 __label__népszavazás 0.0259674 $$$ __label__belpolitika __label__elnökválasztás __label__politika geography__észak-ciprus person__eroglu person__dervis genre__cikk author__keresztes@@imre year__2010 $$$ NACIONALISTA FORDULAT ÉSZAK-CIPRUSON, Bolhából elefánt $$$ NACIONALISTA FORDULAT ÉSZAK-CIPRUSON Bolhából elefánt Veszélybe sodorhatja a békefolyamatot, és alááshatja Ankara és az EU viszonyát a Ciprus újraegyesítését elutasító keményvonalas török ciprióta elnök megválasztása. Ha a testbeszéd árulkodó, akkor a vasárnapi észak-ciprusi elnökválasztás két fő riválisának viselkedéséből előre lehetett sejteni az eredményt. A baloldali, pragmatikus Mehmet Ali Talat hivatalban lévő államfő az egész kampány során kimerültnek és reményvesztettnek tűnt, míg ellenfele, a nacionalista Dervis Eroglu kormányfő 72 éves kora ellenére energikusnak és magabiztosnak látszott. Be is jött a felmérések által jósolt kimenetel: Eroglu a voksok 50,4 százalékával nyert, a hétjelöltes küzdelemben Talatnál nyolc százalékponttal több szavazatot beseperve. Eroglu a ciprusi török függetlenség támogatója, a megosztott sziget újraegyesítését legfeljebb laza konföderációban képzeli el, a görög és a török rész nagyfokú önállóságával. Ellenzi egyúttal a ciprusi görögök visszatérését a török részre. Győzelmi beszédében a veterán politikus arra emlékeztette hallgatóságát, hogy átélte a múlt tragédiáit, és utalt a földközi-tengeri szigeten élő görög többség és török kisebbség közt 1963-ban kirobbant erőszakra, a Makariosz érsek elnök elleni, az athéni katonai junta által támogatott 1974-es puccsra és a török hadsereg öt nappal későbbi inváziójára. Talán a fájó múlt felidézésével akart súlyt adni szavainak, amikor kijelentette, hogy folytatja az elődje által megkezdett béketárgyalásokat. Csakhogy Talat a sziget két része között sokkal szorosabb viszonyt képzelt el, központi irányítással, ami a ciprusi görögök számára az egyetlen elfogadható megoldás. Elemzők szerint könnyen zsákutcába juthatnak az amúgy is nehézkesen folyó tárgyalások. Az 1983-ban kikiáltott, pusztán Ankara által elismert Észak-ciprusi Török Köztársaság nacionalista fordulata egy éve kezdődött, amikor Eroglu ellenzéki jobboldali Nemzeti Egység Pártja megnyerte a parlamenti választást. Azóta csak erősödött a kiábrándulás Talat újraegyesítésre, valamint a török rész politikai és gazdasági elszigeteltségének megszüntetésére vonatkozó ígéreteiből. A csalódottságot és az elégedetlenséget jelzi az is, hogy a jogosultak több mint háromnegyede, 160 ezer ember járult az urnákhoz. Pedig Talat 2005-ben forradalmi hévvel került az elnöki székbe, Eroglu akkor a szavazatok negyedét sem kapta. Erős volt a remény, hogy Ciprus 2004-es EU-csatlakozásával megszűnik a kettéosztottság, pedig az ENSZ béketervét a görög ciprióták előzőleg elutasították. Az is a közeledést segítette, hogy a görög részen 2008-ban a kommunista Demetrisz Krisztofiasz, Talat elvbarátja lett az elnök. A másfél éve tartó tárgyalások nem hoztak áttörést. Ráadásul a gazdasági válság megtépázta az addig az ingatlanfejlesztés és a kaszinóépítés hullámán szárnyaló ciprusi török gazdaságot. Talat elvesztette széles körű támogatását. A választók őt büntették, amiért a görög ciprióták által irányított Ciprus vétója miatt az EU nem tudta érdemben csökkenteni a török rész elszigeteltségét. A demográfiai változások sem alakultak kedvezően, a lakosság egyre nagyobb része török bevándorló, márpedig a görög ciprióták követelése miatt bármilyen megállapodás keretében a többségüknek távoznia kellene. A civilben orvos, görögül is beszélő Eroglu és támogatói azzal érvelnek, hogy a két közösség soha nem egyesült, nincsenek vegyes házasságok sem. A görög és török ciprióták közül sokan elégedettek a jelenlegi helyzettel, amelyet csupán szentesíteni kell – érvelnek a két állam megoldás hívei. Eroglu nem hagyhatja azonban figyelmen kívül, hogy az Észak-Ciprust évente 700 millió dollárral támogató és a sziget északi részén 30 ezer katonát állomásoztató Törökország a gyors megoldás híve. Tayyip Erdogan török kormányfő máris figyelmeztette, hogy folytatnia kell a tárgyalásokat. Erdogan félreérthetetlenül leszögezte, hogy az év végéig meg kell oldani a sziget problémáját, mert ez alapfeltétele Törökország EU-csatlakozásának. Az Ankara és Brüsszel közti alkudozások egy részét éppen a ciprusi kérdés miatt jegelik. Törökország kiterjesztette ugyan az EU-ra vonatkozó vámuniót a 2004-ben csatlakozott tíz új országra, köztük Ciprusra, de utóbbit nem ismeri el, és azóta sem engedi be légi és vízi kikötőibe a ciprusi repülőket és hajókat, amiért az egyesítést a görög ciprióták elutasítják. A vita bonyolítja a védelmi döntéshozatalt az EU és a NATO között, mely utóbbinak tagja Törökország is. A sokak által csak török katonai protektorátusnak nevezett Észak-Ciprus belharcai kihatnak a török politikára. Az ankarai kormány a kampány során egyértelműen Talatot támogatta, a Törökországban hatalmon lévő Igazság és Fejlődés Pártja (AKP) képviselőket és választási szakembereket menesztett a szigetre az elnöki kampány megsegítésére. A török hadsereg viszont a nacionalista erők mögött áll, Ciprus pedig az 1950-es évektől a soviniszta török ideológia szerves része. A Törökországban tavaly kipattant, nagy botrányt kavart titkos politikai-katonai hálózat, az Ergenekon (HVG, 2010. március 20.) állítólag 20 millió dollárt adott Eroglu pártjának az 1998-as észak-ciprusi választáskor. Az Erdogan-kormány tervezett erőszakos megbuktatásával vádolt Ergenekon aktivistái számára Észak-Ciprus hátországgá, pihenőhellyé vált, és nem kizárt, hogy az anyagi támogatás az ezredforduló után is folytatódott. Sőt egyes vélekedések szerint az Ergenekon-vádiratban szereplő, 2003–2004-ben tervezett puccs mögött nemcsak az AKP iszlamista gyökere és a világi köztársaság iránti aggodalom húzódott meg, hanem Észak-Ciprus állítólagos elárulása is. KERESZTES IMRE
__label__belpolitika 0.917313 __label__iszlám 0.569863 __label__terrorizmus 0.334599 __label__hadsereg 0.109716 __label__vallás 0.0293222 __label__zavargások 0.0244331 __label__államcsíny 0.0174525 __label__politika 0.00942259 __label__békekötés 0.00592107 __label__polgárháború 0.0047652 $$$ __label__belpolitika 0.896261 __label__geography__pakisztán 0.637041 __label__terrorizmus 0.191943 __label__iszlám 0.168867 __label__hadsereg 0.0780882 __label__politika 0.063725 __label__geography__afganisztán 0.0446909 __label__államcsíny 0.0384762 __label__zavargások 0.0128312 __label__person__musaraf 0.00691384 $$$ __label__belpolitika __label__iszlám __label__terrorizmus geography__pakisztán genre__cikk author__keresztes@@imre year__2007 $$$ FORRONGÓ PAKISZTÁN, Vérvörös mecset $$$ FORRONGÓ PAKISZTÁN Vérvörös mecset Harapófogóba került Musaraf pakisztáni elnök: a szélsőséges iszlamistáktól, a világi ellenzéktől és talán még a hadseregtől is tartania kell. A 10 éves Szaima Khan buzgó vallásossága ellenére láthatóan élvezte az életet, benne volt minden játékban, szívesen szórakozott társaival. Ám a kislányt és 14 éves nővérét mindössze nyolc hét alatt mártíromságra vágyó szent harcossá nevelték az iszlámábádi Vörös Mecsetben, ahonnan a testvérpárt csak úgy lehetett kihozni, hogy apjuk fondorlatos módon azt állította: mamájuk megbetegedett. A két gyereklány agymosása a pakisztáni főváros szívében, Pervez Musaraf elnöki palotájának árnyékában, lényegében a hatalom és az egész ország szeme előtt zajlott. A kormány régóta gyanakvással figyelte a templomban folyó tevékenységet, de csak a hét végén elégelte meg, amikor ultimátumot intézett a mecsetet, illetve a hozzá tartozó vallási iskolát (medreszét) elfoglaló szélsőséges mozgalom vezetőihez és az őket követő radikális tanulókhoz: adják meg magukat, különben életükkel fizetnek. A biztonsági erők és a kormány szerint az al-Káidához köthető fegyveresek között egy héten át tartottak a több tucat áldozatot követelő lövöldözések. A kormány által jelzett végső roham keddi megindítását azonban nehezítette, hogy a mecsetben állítólag több száz nőt és gyereket emberi pajzsként tartottak fogva, és számos fanatikus Korán-tanuló öngyilkos merénylettel fenyegetőzött. Bár hírek szerint 1200 diák menekült el a mecsetből, feltehetően százak maradtak bent. Haláluk iszlamista forradalmat robbant ki Pakisztánban - üzente az ostrom előtt a mecsetből Abdul Rasid Gazi, a szélsőséges mozgalom vezetője. Gazi - akit keddi lapzártánkkor hírek szerint az ostromló kormánycsapatok megöltek - januárban kezdte agresszív kampányát a szigorú muszlim törvénykezés, a sária bevezetéséért. Iszlámábád utcáin egyfajta morális háborút indított, a burkával fedett - egész arcukat eltakaró - nőkből és fegyveres férfiakból álló osztagok letépdesték a nőket ábrázoló plakátokat, videotékák és feltételezett masszázsszalonok tulajdonosait rabolták el, hogy kamerák előtt bocsánatkérésre kényszerítsék őket eltévelyedésükért. A kormánynak akkor telt be a pohár, amikor nemrég kínai masszőröket raboltak el és gyilkoltak meg, amire diplomáciai források szerint Peking - mely egyébként Iszlámábád katonai szövetségese - erélyesen figyelmeztette a pakisztáni vezetést. A mecsetválság a Nyugat számára is jelzésértékű lehet: a terror elleni globális harcban Washington szövetségesének számító Musaraf képtelen megfékezni az iszlamista militánsokat. Mindezt mintha csak alátámasztaná, hogy a szomszédos Afganisztánban az utóbbi fél évben egyre sűrűsödnek a pakisztáni bázisaikról induló tálibok támadásai. Pakisztán mindig is külpolitikája fontos eszközeként használta fel a szélsőséges milíciákat. Pakisztáni területről ezrek szálltak harcba az 1980-as években az Afganisztánt megszálló szovjet katonák ellen, a vitatott Kasmírban pedig szinte kizárólag szélsőséges iszlamista szervezetek háborúznak Indiával. Különösen az ország katonai vezetői működtek együtt előszeretettel a vallásos radikálisokkal, akiket a világi ellenzékkel szemben is ki lehetett használni. Az iszlámábádi Vörös Mecset is az 1980-as években kapott kitüntetett figyelmet Ziaul Hak akkori diktátortól, aki zöld utat adott a templomalapító Maulana Abdullahnak, bátorítsa a pakisztániakat a Szovjetunió elleni dzsihádhoz, azaz szent háborúhoz való csatlakozásra. Ráadásul a hadsereget is átitatta a vallás, a Vörös Mecset vallási vezetői pedig állítólag egyengették a hadsereg és az al-Káida vezérének tartott Oszama bin Laden, illetve az őt oltalmukba fogadó tálibok közti kapcsolatokat. Az idők változásának jeleként az alapító fiai - köztük a mozgalom mostani vezetője, Gazi - az USA ellen hirdettek szent háborút, támogatják az afganisztáni Talibánt, és szövetségeket kötnek az afgán határ mentén élő, mélységesen vallásos pakisztáni törzsekkel. Az utóbbiakra jellemző konzervatív felfogás és harciasság már a városokban is érezteti hatását. Nyugaton aggódnak, hogy Pakisztán is a világi és az iszlamista csoportok harcának martaléka lesz. Musaraf helyzete igencsak ingatag, és ennek az államfő is tudatában van, amit elemzők szerint az is jelez, hogy - harminc éve példátlan módon - a hadsereg vezérkara a minap közleményben kötelezte el magát a tábornok-elnök mellett, aki egyben katonai főparancsnok. A Musaraffal szembeni elégedetlenség a tiszti kar közép- és alsó szintjén is terjed - jelentette ki nemrég Ajesa Szidika katonai elemző. Nehezen viselik ugyanis, hogy a lakosság egy része egyre nyíltabban neheztel a katonákra, amiért nem tudnak rendet teremteni a nyugati törzsi területeken, és lassan már a városokban sem. A vértelen puccsal hatalomra jutott Musaraffal szemben a világi ellenzék is egyre elégedetlenebb, amiért ígérete ellenére nyolc éve nem adja át a kormányrudat egy választott, polgári kabinetnek. Mind többen állnak a legfelső bíróság mondvacsinált ürüggyel márciusban menesztett elnöke, Iftikhar Csaudhuri mögé, aki az igazság bajnokaként járja az országot. Szakértők szerint a növekvő polgári elégedetlenséget meglovagolva az eseményeket eddig csendben figyelő hadsereg a tettek mezejére léphet, hogy megszabaduljon mindinkább teherré váló tábornokától. A korábbi katonai diktátorok bukásában is jelentős szerepet játszottak a főtisztek, akik ismét egy polgári kormányt részesíthetnek előnyben, az idén ugyanis elvben választásokat kellene tartani. Kérdés, Musaraf hajlandó-e magától visszalépni elnöki és főparancsnoki mandátumának lejártával. Ennek egyelőre kevés jele van, egy minapi interjúban pedig azt mondta: a seregben eltöltött élet után úgy érzi, egyenruhája mintha második bőre lenne. KERESZTES IMRE
__label__bíróság 0.0803675 __label__alkotmánybíróság 0.0758682 __label__alapszerződés 0.00289958 __label__alkotmányjog 0.00240673 __label__ombudsman 0.0021257 __label__választott@@bíróság 0.00137703 __label__személyi@@igazolvány 0.000789366 __label__bős-nagymarosi@@vízlépcső 0.000742181 __label__tocsik-ügy 0.000742181 __label__végkielégítés 0.000617076 $$$ __label__geography__magyarország 1.00001 __label__organization__alkotmánybíróság 0.991163 __label__alkotmánybíróság 0.679189 __label__person__balsai@@istván 0.0132328 __label__alkotmányjog 0.00782589 __label__végkielégítés 0.00670285 __label__szolgálati@@titok 0.0062999 __label__person__vörös@@imre 0.00272499 __label__ombudsman 0.00206074 __label__organization__budai@@központi@@kerületi@@bíróság 0.00206074 $$$ __label__alkotmánybíróság geography__magyarország organization__alkotmánybíróság genre__hír year__1996 $$$ Alkotmánybírósági ügyrend $$$ Alkotmánybírósági ügyrend Átmenetileg felfüggesztheti egy megtámadott jogszabály alkalmazását az Alkotmánybíróság (Ab), továbbá ügyvédkényszert vezethetnek be az eljárások egy részénél – derül ki abból a parlamenti frakcióvezetők által aláírt, múlt héten beterjesztett hatpárti képviselői önálló indítványból, amely az Ab ügyrendjének tervezetét tartalmazza. Az 1989-es Ab-törvény szerint a testület „házi szabályzatát” a bírák teljes ülése alkotja meg, s azt az Országgyűlés emeli törvényerőre, ám a bíróság eddig elfogadott ügyrend nélkül működött, noha a testület már 1991-ben elkészítette annak tervezetét. Jelenleg az Ab előtti eljárás illeték- és költségmentes, s miután bárki a testülethez fordulhat, az ügyvédkényszer bevezetésétől – a szakszerűbb beadványok megjelenésén túl – azt is várják, hogy csökken az Ab túlterheltsége, amelyhez eddig 9869 beadvány érkezett 1990-es megalakulása óta. A kötelező jogi képviselet részletszabályait külön törvény határozza majd meg. Az új ügyrend a Magyar Közlönyben is kihirdetendő úgynevezett ideiglenes intézkedés bevezetésével lehetőséget adna a bíráknak, ha a támadott jogszabály – mint az indokolás fogalmaz – „nagy valószínűséggel alkotmányellenesnek látszik”, akkor annak alkalmazását a végső Ab-döntésig – de legfeljebb három hónapig – felfüggeszthessék, „ha ez súlyos hátrányok elhárítása vagy valamely más fontos ok miatt sürgősnek mutatkozik”.
__label__tudomány 0.637041 __label__vegyi@@fegyver 0.187143 __label__vegyipar 0.125933 __label__fegyverzetcsökkentés 0.112805 __label__kémia 0.109716 __label__haditechnika 0.106701 __label__fegyverkezés 0.090103 __label__biztonságpolitika 0.0488678 __label__biológiai@@fegyver 0.0341104 __label__hadiipar 0.033096 $$$ __label__geography__usa 1.00001 __label__tudomány 0.970698 __label__geography__oroszország 0.300756 __label__haditechnika 0.217348 __label__fegyverzetcsökkentés 0.125933 __label__vegyi@@fegyver 0.125933 __label__biológiai@@fegyver 0.0980893 __label__organization__nato 0.0460439 __label__fegyverkezés 0.0362301 __label__mikroelektronika 0.0236995 $$$ __label__biológiai@@fegyver __label__fegyverzetcsökkentés __label__haditechnika __label__tudomány __label__vegyi@@fegyver genre__hír genre__keretes year__2013 $$$ Bomlasztó sugarak $$$ Bomlasztó sugarak Egyszerűbben – és ami a fő, valószínűleg veszélytelenül – hatástalaníthatja a vegyi és biológiai fegyvereket az a kis röntgenkészülék, amelyet az amerikai hadügyminisztérium fejleszt. A prototípus jókor készült el: az ENSZ határozata szerint Szíriának jövő nyárra kell fölszámolnia vegyifegyver-készleteit, de közben az Egyesült Államok és Oroszország is dolgozik hidegháborús arzenáljának megsemmisítésén. Többszörös elnapolás után Moszkva 2015-re, Washington 2023-ra ütemezte át vegyi harceszközeinek teljes leszerelését (képünkön vegyi fegyverek szétszerelése Oroszországban). Szíriában most két szokásos eljárást alkalmaznak az idei Nobel-békedíjjal kitüntetett, hágai központú Vegyifegyver-tilalmi Szervezet (OPWC) felügyeletével. Vagy páncélfalú tégelyben felrobbantják a fegyvert, és a tartalmát marólúgos vízzel semlegesítik, vagy szétszerelik a lövedéket, és kazánban 500 fok fölé hevítik. Mindkét esetben van némi kockázata annak, hogy a vegyi anyagok bajt okoznak, illetve az utóbbi erősen szennyezi a környezetet. A Pentagonnak a tömegpusztító fegyverekkel foglalkozó részlege (DTRA) most röntgensugarak alkalmazásával kezdett kísérletezni, miután egy magántársaság, a Y. K. Bae Corp. az eddigieknél jóval kisebb, immár hordozható technológiát mutatott be. A hagyományos röntgensugárcsövekben elektronokat gyorsítanak föl és ütköztetnek egy fémfelülettel, általában volfrámmal. Young Bae amerikai fizikus az elektronokat szénmolekulákból álló, gömb alakú nanoszerkezetekkel helyettesíti, és egy alumíniumlapot céloz meg velük. A másodpercenként 100 kilométeres sebességgel száguldó szénlabdák a célpontban néhány pillanatig (az óriásbolygók és elöregedett csillagok belsejéhez hasonló) félplazma állapotba kerülnek, ami majdnem negyvenszer annyi energiát szabadít föl, mint a szokásos elektronágyúzás. A röntgensugarak hatására lebomlanak az olyan mérgező vegyületek, mint például a szarin.
__label__politika 0.0321107 __label__belpolitika 0.0267693 __label__titkosszolgálat 0.00349342 __label__vezetőváltás 0.00308537 __label__közigazgatás 0.00187757 __label__kormányalakítás 0.000865901 __label__kormányátalakítás 0.00071967 __label__állami@@ünnep 0.000482855 __label__jegybank 0.000389985 __label__váltó 1e-05 $$$ __label__geography__üzbegisztán 0.679189 __label__belpolitika 0.217348 __label__titkosszolgálat 0.0362301 __label__person__iszlam 0.0321107 __label__person__karimov 0.0321107 __label__geography__tadzsikisztán 0.0169249 __label__államszervezet 0.0106625 __label__geography__bhután 0.0103382 __label__történelem 0.0100236 __label__person__savkat 0.00649827 $$$ __label__belpolitika __label__politika __label__történelem geography__kazahsztán geography__szovjetunió geography__türkmenisztán geography__üzbegisztán genre__olvasói@@levél author__bolvári-takács@@gábor year__2015 $$$ Rokonmustra $$$ Rokonmustra HVG, 2015. április 11. A közép-ázsiai szovjet utódállamok többségében nem egyszerűen exszovjet káderek vitték végbe az önálló állam alakítását, hanem az SZKP tagköztársasági kommunista pártjainak korábbi vezetői. Karimov 1989-ben köztársasága miniszterelnök-helyettesi posztjáról lépett az Üzbég KP élére. Nazarbajev ugyancsak 1989-ben lett a Kazah KP első titkára, előtte öt évig miniszterelnök volt. Nyijazov szintén kormányfő volt, amikor 1985-ben a Türkmén KP vezetője lett. További érdekesség, hogy az SZKP utolsó, 28. kongresszusán, 1990. július 13-án Gorbacsov javaslatára valamennyi tagköztársasági pártvezető a Politikai Bizottság tagja lett, így elmondható, hogy Kazahsztán és Üzbegisztán élén ma, a Szovjetunió felbomlása után negyedszázaddal is az egykori SZKP PB tagjai állnak. BOLVÁRI-TAKÁCS GÁBOR (BUDAPEST)
__label__cégjog 0.000979752 __label__építőipar 0.000949944 __label__fejvadász@@cégek 0.000402042 __label__kft 0.000389985 __label__biztonságtechnika 0.000389985 __label__társadalom 1e-05 __label__történelem 1e-05 __label__pénzügy 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__organization__fadesa 0.00408014 __label__organization__dt@@diamond 0.00272499 __label__organization__manager@@magazin 0.00233316 __label__person__szalóczy@@zsolt 0.00206074 __label__organization__miskolci@@vízművek@@rt. 0.00160785 __label__geography__budakalász 0.00151118 __label__organization__skyeurope@@airlines@@hungary@@kft. 0.00146506 __label__organization__ganz@@transelektro@@közlekedési@@rt. 0.00142036 __label__organization__csőszer@@zrt 0.00129431 $$$ __label__építőipar __label__ipar geography__magyarország organization__viadom@@zrt. genre__hír year__2007 $$$ Menekül a Viadom? $$$ Menekül a Viadom? A felszámolási eljárással fenyegetett útépítő cég, a Viadom Építőipari Zrt. Komárom-Esztergom megyébe tette át székhelyét a fővárosból. A gazdaságilag megroggyant társaság (HVG, 2007. június 16.) résztulajdonos-vezérigazgatója, Mechler Zoltán (képünkön) a döntést hozó közgyűlésen arra hivatkozott, hogy a Budaörsi úti székhelyingatlan „albérleti jogviszonyával kapcsolatos viták” miatt költöznek. A cég új székhelye, ha a cégbíróság jóváhagyja a lépést, Lábatlanban lesz, ott ugyanis van egy fióktelepe a zrt-nek. Ezzel egy időben megszűnt a felügyelőbizottság is a cégnél: a tagjai - köztük a másik részvényes, Abronics Róbert - lemondtak, ezután pedig a tulajdonosok törölték az alapszabályból a testületet.
__label__belpolitika 1.00001 __label__pártpolitika 0.974053 __label__köztársasági@@elnök 0.00592107 __label__informatika 0.000617076 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__pártpolitika 1.00001 __label__belpolitika 1.00001 __label__geography__kína 1.00001 __label__person__hszi@@csin-ping 0.874087 __label__organization__kínai@@kommunista@@párt 0.507822 __label__person__hu@@csin-tao 0.0396488 __label__geography__németország 0.0362301 __label__organization__mercedes-benz 0.0259674 __label__person__frank@@walter 0.00807199 __label__person__steinmeier 0.00807199 $$$ __label__belpolitika __label__pártpolitika geography__kína person__hszi@@csin-ping organization__kínai@@kommunista@@párt genre__hír year__2017 $$$ Megkezdődött a Kínai Kommunista Párt XIX. kongresszusa $$$ Megkezdődött a Kínai Kommunista Párt XIX. kongresszusa, amelyen a 64 éves Hszi Csin-ping pártfőtitkár-államfő megkaphatja második ötéves mandátumát, és a felső vezetésbe bekerülhetnek a következő generáció prominensei. Hszi ugyanakkor Mao Ce-tung és Teng Hsziao-ping óta a legnagyobb hatalmú kínai vezető, így azt találgatják, hogy öt év múlva valamit kitalálhat uralma meghosszabbítására.
__label__biztosítás 0.988678 __label__természeti@@katasztrófa 0.562187 __label__katasztrófa 0.538993 __label__lakásbiztosítás 0.136618 __label__katasztrófavédelem 0.136618 __label__pénzügy 0.0875738 __label__atomenergia 0.0420977 __label__árvíz 0.0396488 __label__földrengés 0.028446 __label__nyugdíjbiztosítás 0.0203424 $$$ __label__geography__magyarország 1.00001 __label__katasztrófa 0.936295 __label__biztosítás 0.924152 __label__természeti@@katasztrófa 0.191943 __label__pénzügy 0.144159 __label__katasztrófavédelem 0.0695518 __label__kártérítés 0.0396488 __label__nyugdíjbiztosítás 0.0251888 __label__atomenergia 0.0197291 __label__lakásbiztosítás 0.019134 $$$ __label__atomenergia __label__biztosítás __label__katasztrófa __label__katasztrófavédelem __label__lakásbiztosítás __label__természeti@@katasztrófa geography__magyarország genre__cikk author__papp@@emília year__2011 $$$ Katasztrófakárok biztosítása, Terhelő adatok $$$ Katasztrófakárok biztosítása Terhelő adatok Dráguló biztosítási díjakat hozhat a japán katasztrófa, miközben ösztönzi az állami szerepvállalást a kárelhárításban. A kötelező lakásbiztosítás viszont lekerült a napirendről. Rekordkárra számítanak Japánban, a 309 milliárd dollárra rúgó veszteség csaknem 2,5-szerese lenne a Katrina hurrikán 125 milliárd dolláros rombolásának. Az összes biztosítói kifizetés ugyanakkor a viszontbiztosítók pesszimista kalkulációja szerint is csak a 2005-ös hurrikánszámla felét éri el (lásd táblázatunkat), mivel Japánban jelentős az állami szerepvállalás a lakásbiztosításban. A japán atomerőmű-katasztrófa is csak áttételesen okoz majd veszteséget a biztosítóknak, mert a nukleáris létesítmények piaci alapú vagyon- és a felelősségbiztosításából is kizárják a földrengésből és cunamiból eredő károkat. A fukusimai reaktorban beindult folyamatok mégis világszerte drágíthatják a biztosításokat, különösen az atomerőművekéit. „A csernobili robbanás után számtalanszor elhangzott, hogy nem ismétlődhet meg ilyen baleset, mert a régebbi reaktorok biztonságát növelték, az újak pedig már sokkal biztonságosabbak, most mégis hasonló súlyú balesettel küszködik Japán” – mondta a HVG-nek Perger András, az Energiaklub képviselője, aki szerint az atomenergiával termelt áram árát mesterségesen tartják alacsonyan, egyebek mellett úgy, hogy nem veszik figyelembe az előállításával összefüggő valódi kockázatot, és nem követelik meg az ezzel arányos felelősségvállalást és kártérítési kötelezettséget. A nukleáris kockázatokat a japán események azonban más megvilágításba helyezik, ezért vizsgálhatják felül díjaikat a biztosítók. A Paksi Atomerőmű bécsi egyezményen alapuló törvényben meghatározott kártérítési felelőssége balesetenként 100 millió SDR (az IMF-tagországokban használt speciális pénznem, jelenlegi árfolyamon mintegy 30 milliárd forint). Ennek az összegnek, de évente legfeljebb körülbelül 38 milliárd forintnak a kifizetését garantálja az a felelősségbiztosítás, amelyet az erőmű a jelenleg hat biztosítót – az Allianzot, a Generalit, a Groupama Garanciát, a Signalt, az Uniont és a HDI Versicherung magyarországi fióktelepét – tömörítő Magyar Atompoollal kötött. A biztosítók azért egyesítették erejüket, hogy megoszthassák egymás között az egyedileg túl magasnak minősülő kockázatot, amelyet azután viszontbiztosításokkal tovább porlasztanak. Az üzem kárait ugyanakkor a felelősségbiztosítás nem fedezi, arra külön szerződést kell kötnie az erőműnek. Az utóbbi öt évben egyébként Paks nukleáris felelősségbiztosítása alapján nem terhelte az említett cégeket kárkifizetés. Nukleáris baleset utoljára 2003-ban volt, aminek következtében fűtőelemek sérültek meg, akkor 1,3 milliárd forintos kárkifizetéssel kalkulált az erőmű vezetése. Ha emelkednek a díjak, Paksnak már jövőre valamivel többe kerülne az évek óta nagyjából 300-330 millió forint kiadással járó felelősségbiztosítás. Nagyobb érvágást jelentene számára, ha nőnének a kártérítési limitek, amit egy esetleges nukleáris baleset következményei miatt elsősorban a zöld szervezetek kevesellnek. Növelte az erőművek felelősségét az 1997-ben módosított bécsi egyezmény is, amelyet Magyarország is aláírt, de az Országgyűlés nem iktatta jogszabályba. A módosítás szerint Paksnak másfélszer akkora kárkifizetést kellene vállalnia, mint jelenleg. Az üzem által fizetendő összegen felül – egyébként ugyancsak jogszabályi előírásra – az állam közpénzekből 90 milliárd forintig (300 millió SDR) téríti az esetleges atomkárt. A nukleáris katasztrófánál jóval nagyobb esélyük van Magyarországon a nagy pusztítással járó természeti csapásoknak. A legnagyobb problémát az árvizek és a viharok okozzák, az utóbbi évtizedben 2003 kivételével minden évben milliárdos károkat fizettek ki a biztosítók – emlékeztetett egy konferencián Vereczki András, az Aegon Magyarország vezérigazgató-helyettese. A tavalyi év különösen kritikus volt, az Aegon becslése szerint az időjárás szeszélye miatt 100 milliárd forint kár keletkezett, ezen belül a lakosságot 40 milliárdnyi veszteség érte. A drámaian növekvő kockázatok ellenére átlagban a lakások csaknem harmadának nincs biztosítása, az ország egyes keleti és déli megyéiben tízből csak hat ingatlan biztosított. Ezért is került be egy januárban készült kormányzati vitaanyagba, hogy a katasztrófavédelemről készülő törvény írjon elő kötelező lakásbiztosítást. A javaslatot szakmai egyeztetések után nemrég elvetette a Belügyminisztérium, de arról nincs hír, hogy mi lenne helyette, holott a kormány állítólag a közeljövőben tárgyalja a katasztrófavédelem szabályozását. „A kötelező ingatlanbiztosítás drága lett volna, és nem elég hatékony” – hangzott a biztosítók kritikája, mondván, nincs értelme állami kézbe venni azt, ami jól működik piaci alapon. Tagadták ugyanakkor, hogy zavarta volna köreiket az állami kezdeményezés: „legfeljebb kivettük volna az elemi csapásokat a lakásbiztosítással fedezhető károk közül, míg a tűz- és üvegkárok bennmaradtak volna” – hangzott el. Lehet persze, hogy az ötlet azért halt el, mert néhányan felidézték az ártéren épült ingatlanok biztosítására 2003-ban létrehozott és az állam által kezelt Wesselényi Alap kudarcát, amelyről az Állami Számvevőszék két éve megállapította, hogy alkalmatlan az árterületen élő lakosság öngondoskodásának ösztönzésére. Az ezernél is kevesebb befizetőt számláló alap inkább csak vegetál, miközben a kormány továbbra is közpénzből segíti ki az árvízzel sújtott térségeket. Állami szerepvállalásra – a biztosítók szerint – mégis szükség lenne, például nemzeti katasztrófavédelmi alap formájában. Adóbefizetésekből töltenék fel, és elsősorban a természeti csapások miatt tönkrement állami infrastruktúra, azaz hidak, utak, valamint középületek újjáépítésére fordítanák. Az alap révén az állami segítség is jobban tervezhető lenne, és nem aszerint osztanák szét, hogy az éppen jéggel vagy árral sújtott térségben dédelget-e valamelyik képviselő választási ambíciókat. PAPP EMÍLIA
__label__bank 0.997687 __label__állami@@támogatás 0.980886 __label__állami@@szektor 0.0293222 __label__hitelkonszolidáció 0.000497857 __label__történelem 1e-05 __label__társadalom 1e-05 __label__pénzügy 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 1.00001 __label__organization__eximbank@@rt. 0.0851091 __label__bank 0.0203424 __label__állami@@támogatás 0.0179962 __label__állami@@szektor 0.00523013 __label__person__alekszej 0.00338661 __label__person__lázár@@jános 0.00193673 __label__organization__duna@@takarék@@bank@@zrt. 0.00129431 __label__person__baán@@lászló 0.00121659 __label__person__vörös@@józsef 0.00117951 $$$ __label__állami@@támogatás __label__lakossági@@hitel __label__mozgássérültek geography__magyarország person__garancsi@@istván organization__duna@@takarék@@bank@@zrt. genre__hír year__2016 $$$ Banki kölcsön felvételére kötelezi az állam $$$ Banki kölcsön felvételére kötelezi az állam azokat a mozgáskorlátozottakat, akik állami támogatással vásárolnának autót. A Hír Tv szerint a hitelt Garancsi Istvánnak, a miniszterelnök barátjának az érdekeltségébe tartozó pénzintézettől, a Duna Takaréktól kell igényelni.
__label__irodalom 0.880807 __label__kultúra 0.737168 __label__könyvkiadás 0.0716012 __label__művészet 0.0128312 __label__nyelvészet 0.00264167 __label__történelem 0.00219272 __label__szociológia 0.00125484 __label__filozófia 0.00114357 __label__népművészet 0.00110873 __label__lexikonkiadás 0.000742181 $$$ __label__geography__magyarország 1.00001 __label__irodalom 0.939923 __label__kultúra 0.919653 __label__organization__noran@@libro@@kiadó 0.245095 __label__organization__napvilág@@kiadó 0.152042 __label__könyvkiadás 0.0737063 __label__organization__kalligram@@kiadó 0.0534133 __label__művészet 0.0420977 __label__organization__gondolat@@könyvkiadó@@kft. 0.0408557 __label__organization__scolar@@kiadó 0.0408557 $$$ __label__irodalom __label__művészet geography__magyarország organization__palatinus@@kiadó genre__ajánló genre__hír year__2014 $$$ Könyv + korszakváltás, 20. századi magyar novellák, 1939–1956 $$$ Könyv + korszakváltás 20. századi magyar novellák, 1939–1956 A „jóvátétel és az újraolvasás korának” nevezi az 1990 utáni éveket utószavában Szilágyi Zsófia. Az általa szerkesztett novellasorozat új kötetének címlapján két szám szerepel, a világháború kezdetének és a magyar forradalom évének dátuma. Az effajta irodalmi korszakolás nem csak szokatlansága miatt meghökkentő. A cezúra eddig 1945 (legfeljebb: 1948) volt. Az alig több mint másfél évtizednyi időt reprezentáló – életsorsában, felfogásában, stílusában különböző – 17 író 31 novellája egymással feleselve, egymást kiegészítve adja izgalmas lenyomatát a társadalmi rendszereken átlépő „elfojtott félelem” éveinek. Mindezt a válogató jóvoltából úgy, hogy a literatúra kötetbeli gyöngyszemeiben a nagypolitikáról, a társadalmi változásokról jószerével szó sem esik. A lelkekben maradandó sérüléseket okozó, hosszan tartó „hadiállapotról” annál inkább. A jól ismert nagyok, mint Móricz, Ottlik, Örkény – mondjuk így – kevéssé ismert, mégis remekbe szabott elbeszélései ugyanúgy ezt a bizonytalanságból fakadó közérzületet tolmácsolják, mint a különféle okokból méltatlanul elfeledettek. Ugyanúgy felfedezésszámba megy, hogy a politikai szerepvállalásával besározódott Sőtér István egykoron milyen láttatóan tudott szólni, mint az, hogy a Nyugat pályázatának díjnyertese, Kádár Erzsébet egy kihunyt szerelem históriájával briliánsan foglalta írásba a „semminek nincs értelme” elfogadhatatlan realitását. Palatinus
__label__állami@@költségvetés 1.00001 __label__pénzügy 1.00001 __label__költségvetési@@hiány 0.999322 __label__államháztartás 0.998461 __label__uniós@@támogatás 0.926314 __label__gdp 0.0140736 __label__államadósság 0.00649827 __label__gyümölcspiac 0.00574025 __label__emu 0.00539494 __label__agrárpolitika 0.0043415 $$$ __label__geography__magyarország 1.00001 __label__költségvetési@@hiány 1.00001 __label__pénzügy 1.00001 __label__állami@@költségvetés 1.00001 __label__államháztartás 0.999474 __label__geography__európai@@unió 0.997959 __label__uniós@@támogatás 0.921932 __label__államadósság 0.0695518 __label__gdp 0.0275953 __label__külkereskedelem 0.0216253 $$$ __label__állami@@költségvetés __label__költségvetési@@hiány __label__uniós@@támogatás geography__magyarország genre__hír year__2017 $$$ MAGYAR ÁLLAMHÁZTARTÁS, Hiányzó brüsszeli források $$$ MAGYAR ÁLLAMHÁZTARTÁS Hiányzó brüsszeli források A központi költségvetés pénzforgalmi hiánya október végén 1418,2 milliárd forint volt, 250 milliárddal több az egész évre tervezettnél. Ez a 2017-re prognosztizált GDP 3,7 százaléka. A szaldó romlásának fő oka, hogy a költségvetés gyors ütemben fizeti ki az uniós programokra szánt forrásokat és az előlegeket, ezek a kiadások az idén már meghaladták az 1702 milliárd forintot. Ezzel szemben az idei év egészére tervezett 1911 milliárd forint uniós bevétel helyett az Európai Unió átutalásai alapján mindössze 326 milliárd elszámolása történt meg. Ennek ellenére a Nemzetgazdasági Minisztérium úgy véli, hogy „az uniós módszertan szerinti 2,4 százalékos hiánycél biztonsággal teljesíthető”. Ez a mutató megengedi, hogy a megkezdett programokra az idei esztendőnél később folyósítandó uniós forrásokat erre az évre könyveljék el. A kormány által teljesíthetőnek tartott 2,4 százalékos GDP-arányos deficitnek nagyjából 900 milliárd forintos hiány felel meg. A költségvetés tényleges bevételeit és kiadásait számba vevő pénzforgalmi mérlegre vonatkozó prognózist a tárca szokás szerint megspórolta. Hétfőn Varga Mihály Brüsszelben az EU pénzügyminisztereinek tanácskozásán azt mondta, hogy az uniós költségvetési keretrendszer jelentősen hozzájárult a tagállamok államháztartási pozíciójának javításához, a bonyolulttá vált szabályok azonban már a végrehajtás rovására mennek.
__label__népszámlálás 0.187143 __label__nemzetiségek 0.0953595 __label__társadalom 0.0656148 __label__statisztika 0.0420977 __label__kisebbségek 0.0140736 __label__szegénység 0.0128312 __label__határon@@túli@@magyarok 0.00318268 __label__kivándorlás 0.00160785 __label__közigazgatás 0.00160785 __label__szociológia 0.00151118 $$$ __label__geography__magyarország 0.859674 __label__geography__románia 0.399822 __label__népszámlálás 0.239359 __label__társadalom 0.115971 __label__nemzetiségek 0.0980893 __label__határon@@túli@@magyarok 0.0136468 __label__kisebbségek 0.0106625 __label__organization__ksh 0.00858749 __label__statisztika 0.00539494 __label__személyi@@okmányok 0.00289958 $$$ __label__népszámlálás __label__statisztika __label__tudomány geography__ausztria geography__németország geography__románia genre__cikk genre__címlapsztori genre__keretes year__2011 $$$ Ki mit tudhat máshol $$$ Ki mit tudhat máshol Valóságos horrorként ábrázolja az osztrák statisztikai hivatal oktatófilmje a legutóbbi, 2001-es hagyományos népszámlálást. Több ezer kérdezőbiztos kopogtatott be 3,3 millió háztartás ajtaján, hogy minden családtagot legalább 20 kérdés megválaszolásával „zaklasson”. Az ívek – amelyek 230 tonnát nyomtak, 3682 méteres magasságuk majdnem a Grossglocknerével vetekedett – bekerültek a statisztikai hivatalba, ahol 100 munkatárs görnyedt föléjük, s csaknem kétévi munkával dolgozták fel az adatokat. „Vége ennek a nehéz időszaknak – így a propagandafilm –, az idén októberben már biztosan nem zaklatják az állampolgárokat.” Ausztria csatlakozott ugyanis a skandináv országok által már évtizedek óta gyakorolt regiszterszámláló rendszerhez. A statisztikusok e szerint meglévő adatokból, gyűjtőrendszerekből dolgoznak 2011. október 31-éig. Nyolc úgynevezett bázisregiszter szolgálja a feldolgozás alapját, a legfontosabb a központi bejelentési regiszter, amelyet a 2372 osztrák település családi, lakás- és munkavégzési adatai táplálnak. De figyelembe veszik a társadalombiztosítás, a munkaügyi hivatal, a cégregiszter, az épület- és lakásnyilvántartás adatait is. A statisztikai hivatal illetékese, Manuela Lenk az említett filmben esküszik arra, hogy az adatokat anonimizálják, mindenki 172 számjegyű kódot kap, de a személy kilétére nem lehet következtetni belőle. Az ARGE Daten nevű jogvédő szervezet munkatársa, Hans Zeger ezt egy cikkében vitatja, szerinte a visszakeresés technikailag nem ördöngösség. Az új módszer a hagyományos eljárás tizedébe kerül, pontosabb eredményre vezet, s akár minden évben megismételhető. Lenk szerint a feldolgozás sebessége még nem elég gyors, 12-18 hónap. A rendszer sokkal diszkrétebb az elődjénél, nem kérdez vallásra, foglalkozásra, nyelvhasználatra. Németországot legutóbb a 2011. május 9-ei állapot szerint mérték föl, de nem a teljes lakosság kikérdezése alapján. A személyes adatokról, családi állapotról, végzettségről, foglalkozásról összesen 46 kérdést tartalmazó kérdőívvel – ahol a válaszadás, a vallásra vonatkozó kivételével, kötelező volt – csak 7,9 millió polgárt kerestek föl a kérdezőbiztosok. Csupán az ingatlantulajdonosoknak kellett valamennyiüknek válaszolniuk a birtokukban lévő lakás, épület méretéről, komfortfokozatáról, lakott vagy üres voltáról és hasonlókról. A személyes kikérdezés mintavételre korlátozásának oka, hogy az emberek nagy részéről amúgy is szinte mindent tudnak a hivatalok a lakcímbejelentés, a munkaügyi hivatal, az adóhivatal adatai alapján. Ezeknek az összefésülésére a statisztikusok most a Zensus 2011 elnevezésű törvény alapján fölhatalmazást kaptak – azzal a megkötéssel, hogy visszafelé ez az út nem járható, tehát a népszámlálás során gyűjtött adatok kizárólag statisztikai célra használhatók fel. Adatvédelmi szakemberek közül néhányan figyelmeztettek ugyan, hogy az állam könnyen esik kísértésbe, ha a polgárairól még többet megtudhat, de eddig nem kísérte botrány a népszámlálást. A Romániai Magyar Demokrata Szövetség (RMDSZ), a frissen bejegyzett Erdélyi Magyar Néppárt (EMNP) és a Magyar Polgári Párt (MPP) is külön kampányt folytat, hogy az október 20–31. közötti népszámláláskor minden magyar bátran vállalja nemzetiségét, akkor is, ha vegyes házasságban él, mert az adatoktól függ majd egyebek között a kétnyelvű feliratok használata, a magyar kulturális oktatási intézmények finanszírozása, a központi alapok leosztása. Gond viszont, hogy az Erdélyi Magyar Ifjak, a Magyar Ifjúsági Tanács, de az EMNP több székelyföldi szervezete is arra szólít fel, hogy az ott élők ne magyarnak, hanem székelynek vallják magukat, mert ezzel közelebb kerülnek a területi autonómiához. Ha 12 ezernél többen vallják magukat székelynek, őket külön népcsoportként fogják nyilvántartani, csakhogy a dolog csapdát rejt: ha például Székelykeresztúron a lakosság 85 százaléka székelynek vallja magát, akkor lekerülhetnek a közintézményekről a magyar feliratok, mert a magyarság aránya nem éri el a 20 százalékot, székely nyelv viszont hivatalosan nincs, ők is magyarul beszélnek. Hasonló a helyzet Moldvában, ahol a csángókat kell meggyőzni, hogy magyarnak vallják magukat, akárcsak a csángó közösségbe beolvadt cigányokat. A cigányok nemzetiségi hovatartozása amúgy is kényes kérdés. A legutóbbi, 2002-es népszámláláskor 90 ezer cigány vallotta magát magyarnak, de az RMDSZ és az EMNP szerint is még további 50 ezer magyar cigányt kellene a magyarsághoz kötni. A két párt csendben agitál, mert attól fél, hogy a cigány jogvédő szervezetek identitáslopással vádolják meg őket.
__label__állami@@költségvetés 1.00001 __label__államháztartás 0.0174525 __label__költségvetési@@hiány 0.0169249 __label__illeték 0.0140736 __label__állami@@vagyon 0.0106625 __label__kormány 0.00199777 __label__országgyűlési@@ülésnap 0.00187757 __label__pénzügy 0.00155876 __label__katonai@@kiadások 0.00155876 __label__millennium 0.00137703 $$$ __label__állami@@költségvetés 1.00001 __label__geography__magyarország 1.00001 __label__államháztartás 0.0149671 __label__állami@@vagyon 0.0062999 __label__illeték 0.00349342 __label__organization__országgyűlés 0.00206074 __label__organization__pénzügyminisztérium 0.000697851 __label__országgyűlési@@ülésnap 0.000580316 __label__kormány 0.000529305 __label__organization__täglich@@alles 1e-05 $$$ __label__államháztartás __label__állami@@költségvetés geography__magyarország genre__táblázat year__2002 $$$ Néhány költségvetési terület kiadási előirányzatai $$$ Néhány költségvetési terület kiadási előirányzatai (milliárd forint) Táblázat: 2001 2002 2003 Országgyűlés 27,9 29,5 37,3 Köztársasági Elnökség 0,6 0,5 0,9 Alkotmánybíróság 1,0 1,4 1,1 Állami Számvevőszék 4,0 5,0 5,9 Miniszterelnökség 183,8 190,2 199,2 Belügyminisztérium 811,7 932,7 1023,1 Pénzügyminisztérium 843,1 1688,1 1003,4 Külügyminisztérium 42,0 47,0 52,1 Környezetvédelmi és Vízügyi Minisztérium 123,0 123,7 116,5 Honvédelmi Minisztérium 242,1 289,0 314,5 Igazságügyi Minisztérium 34,7 44,3 45,7 Oktatási Minisztérium 354,6 309,8 417,0 Földművelésügyi és Vidékfejlesztési Minisztérium 280,1 301,2 377,9 Nemzeti Kulturális Örökség Minisztériuma 76,6 79,7 69,6 Gyermek-, Ifjúsági és Sportminisztérium 27,6 29,0 21,6 Bíróságok 37,5 43,3 52,8 Magyar Köztársaság Ügyészsége 16,1 16,6 20,5 Magyar Tudományos Akadémia 36,1 45,5 50,8 Központi Statisztikai Hivatal 22,3 14,7 13,3 Országgyűlési biztosok hivatala 0,7 0,7 1,0 A központi költségvetés kamatfizetései és adósságköltségei 724,0 744,5 730,6 Forrás: költségvetési törvényjavaslat
__label__pártvagyon 0.256842 __label__pártgazdálkodás 0.00782589 __label__filmforgalmazás 0.00670285 __label__forradalom 0.00592107 __label__halálbüntetés 0.00574025 __label__társadalmi@@szervezet 0.00447838 __label__szervezett@@bűnözés 0.0043415 __label__szakszervezet 0.0042088 __label__közbiztonság 0.00371725 __label__szakszervezeti@@vagyon 0.00328306 $$$ __label__geography__magyarország 1.00001 __label__organization__szdsz 0.808077 __label__országgyűlési@@választás 0.771854 __label__geography__budapest 0.287778 __label__organization__mdf 0.245095 __label__organization__mszp 0.201823 __label__pártvagyon 0.100889 __label__person__ibrahim 0.0275953 __label__sajtó 0.0159164 __label__pártgazdálkodás 0.0145136 $$$ __label__merénylet __label__politika geography__magyarország genre__táblázat year__1996 $$$ Pártok, politikusok sérelmére elkövetett betörések, rablások és más inzultusok $$$ Pártok, politikusok sérelmére elkövetett betörések, rablások és más inzultusok Táblázat: 1990. I. 11. Betörnek az MSZP szigetszentmiklósi irodájába. II. 2. Két szabaddemokrata plakátragasztó iratokat lop ki az MSZP szolnoki irodájából. II. 4. Betörnek az SZDSZ veszprémi irodájába. II. 4. Betörnek az MSZP kőbányai irodájába. III. 19. Betörnek a salgótarjáni pártoknak otthont adó egykori MSZMP-székházba (a rablók valamennyi pártirodát „fölkeresik”). III. 20. Megrongálják az SZDSZ kecskeméti választási pavilonját. III. 26. Téglával megdobálják az MSZP kaposvári irodájának ablakait. III. 27. Betörnek az MDF miskolci irodájába. III. 29. Megrongálják Deák Sándor SZDSZ-es képviselőjelölt személygépkocsiját. III. 31. Felgyújtják Morvai Ferenc „kazánkirály”, független képviselőjelölt autóját. V. 14. Békéscsabán betörnek az SZDSZ, a Fidesz, a Magyar Néppárt és a Magyar Politikai Foglyok Szövetsége irodáiba. IX. 7. Megfúrják a békéscsabai MDF-iroda páncélszekrényét. 1991. II. 1. Betörnek a Magyar Szociáldemokrata Párt (MSZdP) Dohány utcai székházába. II. 15. Betörnek a budapesti Kolumbusz utcában a Pártok Házába (az MDF, a Független Magyar Demokrata Párt, a Vállalkozók Pártja és a Pofosz irodáiba). II. 18. Betörnek a MSZdP VII. kerületi, Dembinszky utcai irodájába. II. 28. Betörnek az SZDSZ nyíregyházi irodájába. IV. 19. Kigyullad Zwack Péter néhány nappal korábban leváltott washingtoni nagykövet budapesti lakása. V. 16. Betörnek az MDF nyíregyházi székházába. 1992. IV. 3. A kormányőrség két tagja kirabolja a rózsadombi Kádár-villát. IV. 29. Egy békéscsabai pártrendezvény alatt ellopják Magyar Bálint (SZDSZ) Ladáját. VIII. 18. Betörnek az FKgP budapesti, Thököly úti ideiglenes székházába. VIII. 24. Betörnek az FKgP, a KdNP, az SZDSZ, a Fidesz és az MSZdP zalaegerszegi közös épületben működő irodáiba. 1993. II. 6. Betörnek a Kelet Népe Párt budapesti, Péterffy Sándor utcai irodájába. II. 12. Torgyán-barát kisgazdák elfoglalják a FKgP budapesti, III. kerületi székházát. II. 18. Betörnek az MSZMP Baross utcai székházába. XI. 1. Betörnek az MSZdP oroszlányi irodájába. 1994. I. 27. Negyedszer rabolják ki az SZDSZ békéscsabai megyei irodáját. III. 4. Betörnek az MDF szegedi székházába. III. 25. Betörnek Csóti György (MDF) budapesti, Attila utcai választási irodájába. V. 10. Pénzt és műszaki cikkeket rabolnak el Büky Dorottya (SZDSZ) budapesti, Dob utcai irodájából. 1995. II. 21. Betörnek az MDF győri irodájába. V. 4. Betörnek az MSZP győri irodájába. V. 5. Belőnek Szekeres Imre angyalföldi lakótelepi lakásába. IX. 8. Betörnek az MSZP budaörsi irodájába. IX. 18. Hat lövést adnak le légpuskával az MSZP kaposvári irodájának ablakára. X. 10. Feltörik Csurka Istvánnak, a Magyar Igazság és Élet Pártja (MIÉP) elnökének gépkocsiját, betörnek a Magyar Fórum Kiadói Kft. szerkesztőségébe. XI. 7. Ellopják Héthy Lajos munkaügyi államtitkár megkülönböztető jelzésre alkalmas szirénával ellátott Audi 100-asát. XI. 11. Megrongálják Bokros Lajos pénzügyminiszter hivatali Opel Omegáját. XII. 4. Feltörik G. Nagyné Maczó Ágnes Volkswagen Passatját. XII. 15. Ellopják Mécs Imre (SZDSZ) személygépkocsiját. 1996. I. 10. Betörnek Csurka István balatonedericsi nyaralójába. I. 28. Betörnek az FKgP és a KdNP Veszprém megyei irodáiba. I. 28. Betörnek a MIÉP debreceni irodájába. Forrás: Magyar Távirati Iroda, országos és vidéki napilapok
__label__oktatás 0.672342 __label__informatika 0.531219 __label__szoftveripar 0.0396488 __label__felnőttoktatás 0.0384762 __label__gyermekek@@helyzete 0.0351548 __label__társadalom 0.0197291 __label__fiatalok 0.0185566 __label__nyelvoktatás 0.0136468 __label__pszichológia 0.0132328 __label__szabadidő 0.0109969 $$$ __label__geography__magyarország 0.870607 __label__informatika 0.808077 __label__oktatás 0.622469 __label__gyermekek@@helyzete 0.103759 __label__felnőttoktatás 0.0851091 __label__fiatalok 0.0695518 __label__társadalom 0.0460439 __label__szoftveripar 0.0373369 __label__internet 0.0302246 __label__mesterséges@@intelligencia 0.0275953 $$$ __label__informatika __label__oktatás __label__szoftveripar geography__magyarország genre__cikk author__tóth@@ilda author__g. year__2015 $$$ Kódolókurzusok gyerekeknek, Bűvös kockulás $$$ Kódolókurzusok gyerekeknek Bűvös kockulás Mind több alapítvány és cég ugrik rá a hazai informatikaoktatás hiányosságaira, és játékosan, vizuálisan tanítja a programozás alapjait kisiskolásoknak és gimnazistáknak – délutáni, hétvégi különórákon. Konzervdobozból és 3D-s nyomtatóval előállított alkatrészekből házilag összerakott robotot irányítanak egy zuglói ifjúsági központban a laptopok mögött ülő gyerekek hétköznap esténként. Ha netán megunják ezt a kreatív játékot – aminek a szemtanúk szerint nincs nagy veszélye –, akkor a szintén saját fejlesztésű, Ninjaboard nevű panelen gyakorolhatják a programozást. Az iskolásoknak kódolást tanítók közt úttörő Logiscool kurzusain pedig már egy banánt is sikerült dalolásra programozniuk a kreatív ifjaknak: vezetékeket kötöttek rá, és utasításokkal látták el. A CodeNinja és a Logiscool is főként a Scratch nevű, a Massachusettsi Műegyetemen (MIT) kifejezetten gyerekeknek írott vizuális programozási nyelv segítségével ismerteti meg az informatika bűvös világával a legifjabbakat, akiknek már néhány óra után rutinjuk lesz abban, hogy akár saját rajzfigurájukat irányítsák számítógépes parancsokkal. „Egyfolytában kockultak a gyerekeim, s azt gondoltam, ha már a számítógép előtt ülnek, legalább valami hasznos tudásra tegyenek szert” – mesél a kezdetekről Simon Gábor, a CodeNinja kurzusokat szervező Okos Családért Alapítvány ötletgazdája. „Az utolsó csepp a pohárban az volt, amikor egy ismerős elmesélte, a fia azzal jött haza az iskolából, hogy az informatikaórán olyasféléket tanulnak, mint például a szoftver definíciója, ami úgy szól: »a lágy áru nem más, mint a kemény árun futó szellemi termék«. Így nem lehet megszerettetni a legifjabbakkal az informatikát” – fakad ki Simon, aki szerint például egy saját robottal még megfoghatóbb, izgalmasabb látni, hogy mire jó a programozás, ami néhány év múlva kis túlzással éppen olyan fontos készség lesz, mint az olvasás, az írás vagy a számolás. A közoktatásban azonban a legjobb esetben is csak felhasználói alapismeretekre tanítják a fiatalokat. Nem véletlenül szervezi tekintélyes informatikai cégek irodáiban a Skool fantázianevű egynapos, ingyenes workshopokat a Technológiai Oktatásért Alapítvány – szigorúan csak lányoknak. Tavaly nyár óta nagyjából 650-en vettek részt a több mint hetven foglalkozáson, egyebek között a Prezi, a Microsoft, a Google, az EPAM, az NNG, a Balabit és a Morgan Stanley „otthonában”. „A gyerekeknek legtöbbször fogalmuk sincs, miből áll napi szinten a fejlesztői munka, milyenek a munkakörülmények, hogyan áll össze egy programozócsapat. Ezt szeretnénk megmutatni nekik. Sok női példaképet is bevonunk, hogy még jobban inspiráljuk a lányokat” – mondja Major Zsófi társalapító. „Mire 16 évesek lesznek, sajnos már elijesztették őket az informatika világától a társadalmi előítéletek, melyek szerint az nem nőknek való. A fiatalabb korosztály viszont még nagyon nyitott. Ez magyarázhatja, hogy a legtöbben a 10–14 év körüliek közül jelentkeznek” – mutat rá. Elgondolkodtató adat, hogy miközben a lányok ugyanúgy felhasználói a technikai vívmányoknak, azok alkotásában alig vesznek részt: Magyarországon a fejlesztések alig 10 százaléka kötődik nőkhöz. „Az Uber használóinak körülbelül a fele nő, mégsem jutott még senkinek eszébe, hogy olyan alkalmazást fejlesszen, amely nem az érkező autó típusát közli a fuvarra váróval, hanem mondjuk a színét is” – mond egy triviális példát Major Zsófi, aki szerint a kedvcsináló, szintén a Scratch programnyelvet használó Skool-programok leginkább arra valók, hogy megmutassák a fiataloknak: „a programozás nem valami szörnyűséges, unalmas dolog, amit antiszociális emberek művelnek sötét szobákban, hanem igenis kreatív foglalkozás”. A kódolókurzusok résztvevői nyilván nem lesznek mind programozók. Nem is csak az a szervezők célja, hogy különféle fejlesztői nyelveket tanítsanak meg, hiszen azok nagyon gyorsan változnak, sokkal inkább az, hogy a digitális készségek beépüljenek a gondolkodásukba – mutatnak rá a szakemberek. Mire a mostani gyerekek karriert építenek, már szinte minden szakmában elengedhetetlenek lesznek ezek az ismeretek, így például egy biológus számára is előnyt jelenthet, ha tud programozni valamilyen szinten. „A gyerekek élményalapon tanulnak meg számos matematikai szabályt, készséget. Például rutint szereznek a koordináta-rendszer használatában, de van a színes tananyagban egy kis fizika is” – mutat rá a gyerekkori kódolni tanulás egy újabb hasznára Breuer Anita, a ma már országszerte 17 iskolát működtető Logiscool társalapítója. A gyerekek először néha kiakadnak, hogy matekozni kell, de aztán rájönnek, hogy hasznos ez a tudás, ha meg akarják számolni, hány életük maradt még a játékban. Lassan pedig a szülők is megértik, hogy a programozás is olyan, mint az idegen nyelv, amit nem lehet fél év alatt megtanulni, vagy a hangszeres zenélés, amelyhez alapozásul néhány évig szolfézst is kötelező párosítani – teszi hozzá a szakember. A franchise-rendszerben terjeszkedő Logiscool abban alapvetően különbözik a CodeNinjától és a Skooltól, hogy profitorientált vállalkozás, igaz, éppen a közeljövőben egy alapítványt is létrehoznak majd Breuer Anitáék, abban bízva: „így még több gyerekhez, a kisebb településeken élőkhöz is eljuthatnak majd a tanfolyamaink, lehetőség lesz ugyanis arra, hogy az utánpótlás-nevelésben – az informatikushiány miatt – érdekelt it-cégek támogassák a képzést”. A programozói gyerekkurzusokra szakosodott cégek és alapítványok szaporodása azt mutatja, hogy lassan, de biztosan nő az érdeklődés az effajta ismeretek iránt. A Logiscoolnál 3 ezren tanultak kódolni a tavaly januári start óta, és jelenleg is több mint 2,3 ezren járnak az iskoláikba országszerte. A Skool csapata pedig szintén elindított egy rendszeres, mélyebb technológiai tudást nyújtó tanfolyamot, miután „a nyári táborokba sírva jöttek a lányokat elkísérő öcsik és bátyók, hogy ők is szeretnének csatlakozni – meséli Major Zsófi. – Amikor a Skoolt elindítottuk, nem gondoltunk arra, hogy a fiúk sem tudják, hova menjenek, ha programozni akarnak. De kiderült, hogy a szülők egy része is kétségbe van esve az iskolai informatikaoktatás hiányosságai miatt” – teszi hozzá. Az új kezdeményezés neve Kódgarázs, és hozzá hasonlóan fiatal szereplő a piacon a Kidkod és a Kids2Code is. Programnyelvből sincs hiány: a Scratch mellett az alsósok a CodeNinjánál például a Microsoft Kodujával játszhatnak – az alapítvány a cég támogatásával ingyenes nyári táborokat is szervez –, a Codie nevű startup vállalkozásnál pedig saját, azonos nevű alkalmazásukkal tanítják a gyerekeket. G. TÓTH ILDA
__label__bányászat 0.754925 __label__aranybányászat 0.399822 __label__fegyveres@@konfliktus 0.0550153 __label__környezetszennyezés 0.0488678 __label__nemesfémek 0.0373369 __label__gyémántipar 0.0293222 __label__polgárháború 0.0275953 __label__természetvédelem 0.0244331 __label__olajipar 0.0236995 __label__nemzetközi@@szerződés 0.019134 $$$ __label__geography__románia 1.00001 __label__bányászat 0.995811 __label__aranybányászat 0.884049 __label__geography__verespatak 0.531219 __label__organization__rosia@@montana@@gold@@corporation 0.0803675 __label__geography__irán 0.0503406 __label__geography__erdély 0.0446909 __label__uránbányászat 0.0384762 __label__person__i. 0.0362301 __label__olajipar 0.0341104 $$$ __label__aranybányászat __label__bányászat __label__természetvédelem __label__világörökség geography__románia geography__verespatak organization__gabriel@@resources genre__cikk author__irházi@@jános year__2017 $$$ | VERESPATAK | VILÁGÖRÖKSÉG | NEMAKARÁS |, Aranyárnyék $$$ | VERESPATAK | VILÁGÖRÖKSÉG | NEMAKARÁS | Aranyárnyék Az országok általában versengenek, hogy egy épület vagy egy térség felkerüljön az UNESCO világörökségi listájára. Románia most pont az ellenkezőjében mesterkedik Verespatak ügyében. A Dacian Ciolos vezette szakértői kormány Verespatak ügyében hátrahagyott aknája a most hatalmon lévő szociáldemokraták lába alatt robbant. Mégpedig akkor, amikor szeptember végén az UNESCO nemzetközi szakértői csoportja megjelent Verespatakon, hogy a helyszínen is megvizsgálja Románia kérését, miszerint a római kori arany- és ezüstbányákat is rejtő település „kulturális, bányászati tájvidék” címen felkerüljön az ENSZ-szervezet világörökségi listájára. A bukaresti kormánynak hirtelen leesett a tantusz, hogy amennyiben Verespatak tényleg a világörökség része lesz, az ott tervezett arany- és ezüstbányászatnak végleg befellegzik. Így aztán az országos bányahatóság azzal az indokkal tiltotta meg a küldöttségnek a régi tárnák meglátogatását, hogy azok a kitermelési koncessziót korábban elnyerő Rosia Montana Gold Corporation (RMGC) tulajdonát képezik, az pedig nem adott engedélyt a vizitre. Ami nyilvánvaló abszurditás, hisz a régi bányák nem kerültek a RMGC birtokába. A konfliktusba belépett Mihai Tudose kormányfő is, aki kijelentette: Románia visszavonja a világörökségi kérelmét, mert az ahhoz csatolt dokumentumokat „illegálisan állították össze”. Az országos műemlékvédelmi bizottság 2011-ben javasolta a művelődési tárcának, hogy Verespatak kerüljön fel az UNESCO-listára, ám előrelépés nem történt. Hogy aztán a 2015-től kormányzó Ciolos-kabinet hivatali idejének utolsó munkanapján, az idén január 4-én Corina Suteu művelődési miniszter – állítólag véletlenül – postázza a kérelmet az ENSZ szervezetének. A kipattant botrány természetesen nem a történelmi bányavidék védelméről, hanem a hegyek gyomrában rejtőző, becslések szerint 315 tonna kitermelhető aranyról és 1500 tonna ezüstről szól. A döntés sürgetővé vált, mert az 1997-ben alapított – a román származású Frank Timis által 1995-ben létrehozott Gabriel Resources 80,69 és a román állami Minvest Déva 19,31 százalékában álló – RMGC húsz évre kapott koncessziója az idén lejár. És a vállalkozás még egy gramm aranyat sem hozott a felszínre. A Gabriel Resources most a Világbank mellett működő nemzetközi választott bíróságon keresi az igazát, és 4,4 milliárd dolláros kártérítést követel a román államtól, amiért az két évtizede akadályozza a kitermelés megkezdését. Az eltelt időben ugyanis egyetlen román kormánypárt sem vállalta annak az ódiumát, hogy engedélyezze a csupán a beruházó szerint teljesen biztonságos – mindenki más által súlyosan környezetszennyezőnek tartott – a nemesfém kioldására ciánt használó aranybányászatot. Még úgy sem adták meg a jóváhagyásukat, hogy az államkassza is komoly bevételre számíthatna. Ráadásul az RMGC a „friss” arany bányászata mellett átmosta volna a meddőhányókat is, miután egy 80 tonnás minta ausztráliai elemzéséből kiderült, hogy ezek arany- és ezüsttartalma más bányák meddőhányóihoz viszonyítva átlag feletti. Az UNESCO-szakértőkkel szembeni fellépés hátterére a Verespatak megvédését zászlajára tűző helyi Alburnus Maior Egyesület elnöke, Eugen David mutatott rá egy interjúban. Szerinte az RMGC a küldöttség megérkezésekor azonnal emlékeztette a román kormányt, hogy a választott bíróság, amennyiben a kompromisszumos megegyezés utolsó reménye is elszáll, nyilvánosságra hozza a cég által beadott memorandumot, amelyben kitálalják a kártérítési igény motivációit. Ettől rettegnek most Romániában jobb- és baloldali politikusok, mert kiderülhet, hogy a populista ciánellenes nyilatkozatok örve alatt kik támogatták a verespataki kitermelés engedélyeztetését, tologatták a papírokat. A Romania libera napilap felidézett egy 2013-as interjút, amelyben Gheorghe Oancea katonai ügyész beszélt arról, hogy a legjelentősebb román titkosszolgálat, az SRI neki már 2002-ben jelezte, hogy a verespataki beruházás körül nemzetbiztonsági problémák mutatkoznak. Az egyik ilyen, hogy az SRI gyanúja szerint a hadügyminisztérium egyik topográfusa egy katonai alakulat közelségére hivatkozva légi és földi felvételeket készített a térségről. A tiszt ezt követően kilépett a hadseregből, és vezető állást kapott a Gabriel Resourcesnél. Oancea úgy véli, ideje lenne, hogy a Korrupcióellenes Ügyészség (DNA) nyomozást indítson. Például annak megállapítására, miként zuhant a román állami tulajdonrész a kezdetben megszabott 40 százalék felére. Vagy hogy milyen romániai bányászati dokumentumokkal került fel annak idején a Gabriel Resources a vancouveri tőzsdére. IRHÁZI JÁNOS / ARAD