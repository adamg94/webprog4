__label__lakás 1.00001 __label__ingatlanpiac 0.932463 __label__lakáshitel 0.737168 __label__lakásépítés 0.019134 __label__szociálpolitikai@@kedvezmény 0.00299103 __label__távfűtés 0.000949944 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 $$$ __label__lakáshitel 1.00001 __label__lakás 1.00001 __label__hitel 0.9954 __label__ingatlanpiac 0.990302 __label__lakásépítés 0.960371 __label__szociálpolitikai@@kedvezmény 0.468801 __label__záloghitel 0.0420977 __label__lakásbiztosítás 0.0351548 __label__geography__magyarország 0.0136468 __label__hitelállomány 0.00971848 $$$ __label__adósság __label__adósságbehajtás __label__ingatlanpiac __label__kilakoltatás __label__lakás __label__lakáshitel geography__magyarország genre__grafikon year__2011 $$$ Végrehajtással fenyegetett lakások és az éves lakásforgalom $$$ Végrehajtással fenyegetett lakások és az éves lakásforgalom 11170731.pdf
__label__belpolitika 0.977033 __label__határon@@túli@@magyarok 0.912446 __label__pártpolitika 0.0953595 __label__politika 0.0737063 __label__kormánykoalíció 0.0600966 __label__nemzetiségek 0.0373369 __label__nacionalizmus 0.00832578 __label__pártfinanszírozás 0.00556492 __label__hungarizmus 0.00338661 __label__külpolitika 0.00256091 $$$ __label__belpolitika 0.999255 __label__geography__szerbia 0.9954 __label__határon@@túli@@magyarok 0.968866 __label__geography__vajdaság 0.430157 __label__politika 0.307368 __label__nemzetiségek 0.0341104 __label__organization__vajdasági@@magyar@@szövetség 0.0267693 __label__pártpolitika 0.0259674 __label__geography__szerbia-montenegró 0.0222962 __label__nacionalizmus 0.019134 $$$ __label__határon@@túli@@magyarok __label__kisebbségek __label__külpolitika __label__nemzetiségek __label__politika geography__magyarország geography__szerbia geography__vajdaság genre__vélemény author__németh@@andrás year__2010 $$$ Délvidéki szomorújáték $$$ Délvidéki szomorújáték Szép dolog a hazafiság, az pedig különösen tiszteletet ébreszt, ha egy párt kiáll a határon túl rekedt magyarság érdekeiért. A Fidesz ostorozza is rendesen Jan Slotát, a Szlovák Nemzeti Párt demokratának valóban nem nevezhető vezetőjét, s jut a bírálatból a magyar kormánynak is, amely a még ellenzéki párt szerint elárulja a kisebbségben élő nemzettársainkat. Orbán Viktor, a Fidesz elnöke a múlt héten az egyelőre ugyancsak ellenzékben lévő Szerb Haladó Párt (SZNSZ) vezetőivel folytatott budapesti találkozóján védte a vajdasági magyarok érdekeit: a vendégek, köztük Tomiszlav Nikolics elnök, támogatást kértek az Európai Néppárthoz való csatlakozáshoz, cserébe a 350 ezres magyarság jogainak tiszteletben tartását ígérték. A szerbiai párt közleménye szerint a két szervezet végül annyira összemelegedett, hogy a Fidesz küldöttséget meneszt majd az SZNSZ április végi belgrádi kongresszusára. A találkozó azonban nagy vihart kavart, legalábbis a Vajdaságban. A legnagyobb ellenzéki pártnak számító SZNSZ ugyanis csak másfél évvel ezelőtt vált le a szélsőségesen nacionalista Szerb Radikális Pártról (SZRSZ), s az 57 éves Nikolics az SZRSZ egyik alapítója volt. Az SZRSZ másik „atyja” a hét éve a hágai Nemzetközi Törvényszék fogdájában ülő Vojiszlav Seselj. Amikor a háborús bűnökkel vádolt pártvezér Hágába ment, Nikolics évekig ügyvezető elnökként vezette a pártot, amely szeparatizmussal vádolta a magyarságot, be akart lépni a belarusz–orosz szuperállamba, baráti kapcsolatot ápolt Slotáékkal, viszont hallani sem akart az etnikai alapú vajdasági autonómia megteremtéséről. Nikolicsot korábban azzal is vádolták, hogy Horvátországban maga is háborús bűncselekményeket követett el, s bár a bíróság tisztázta a nevét, aligha véletlen, hogy Seselj csetnikvajda címmel tüntette ki a szlavóniai harcok után. Az SZNSZ az utóbbi hónapokban tompított a retorikáján, ám a hivatalos pártprogram két legfontosabb eleme továbbra is a helyi magyar pártok által is támogatott vajdasági autonómia felszámolása és a Magyarország által is elismert Bosznia-Hercegovina szétszakítása, azaz Szerbia és a boszniai Szerb Köztársaság egyesítése. Még ha Nikolicsék komolyan gondolták is, hogy szakítanak a nacionalista múlttal, figyelmet érdemel, hogy a Fidesz, amely Bajnai Gordon miniszterelnököt Gyurcsány Ferenc exkormányfőhöz, az MSZP-t pedig a „komenista múlthoz” köti, milyen eleganciával huny szemet afölött, hogy a radikálisok és csetnikek félkatonai egységei húsz éve igencsak szorgoskodtak a horvátországi magyarok elűzésében és kifosztásában, a különféle névre keresztelt csetnikmozgalmak pedig rendszeresen terrorizálták a vajdasági magyarokat. A Fidesz és az SZNSZ természetesnek aligha tűnő közeledése nem jöhetett volna létre a legnagyobb vajdasági magyar párt, a Vajdasági Magyar Szövetség (VMSZ) közvetítése nélkül. Bár a párt cáfolja, hogy köze lenne az egymásra találáshoz, nyílt titok, hogy VMSZ-politikusok is szorgalmazták a találkozót. Az utóbbi napok nyilatkozatai is gyanúsak: Nikolics a napokban közölte, „el sem tudja képzelni Szabadkát úgy, hogy az önkormányzatban ne legyen jelen a VMSZ”, míg Pásztor István VMSZ-elnök azt mondta, nem tartja elképzelhetetlennek az SZNSZ-szel való együttműködést. A vajdasági magyarok jó része ezt másképp gondolja – ők még emlékeznek arra, amikor a békésebb radikálisok útra való szendvicseket, a hevesebbek pedig kést ígértek nekik – s az internetes fórumokon százszámra olvashatók a VMSZ-t lehordó bejegyzések. A vajdasági magyar párt az eddigi kényszerszövetségesét, a Borisz Tadics államfő vezette Demokrata Pártot (DSZ) biztatja, hogy nyisson az SZNSZ felé. A magyar képviselők ugyanis nem szavazták meg a központi költségvetést – mert a kormány az ígértnél kevesebbet szánt a Vajdaságnak –, a DSZ erre kiszorította a VMSZ-t a szabadkai és a zentai önkormányzati vezetésből. Előfordulhat, hogy Nikolicsék közvetítésével a VMSZ elérhet részeredményeket, ám hosszabb távon veszélyes lehet a VMSZ és a Fidesz politikája. Ha ugyanis a múlt heti és ahhoz hasonló találkozókkal sikerül európai szinten vállalható szövetségest faragni a jelenleg még nem igazán szalonképes SZNSZ-ből, akkor a következő parlamenti választás után a DSZ mindenféle skrupulus nélkül nagykoalíciót hozhat létre az egykori radikálisokkal. Akkor pedig már nem lesz szükség a magyar voksokra, ami az eddigi szerbiai tapasztalatok alapján egyenlő lehet a magyarság érdekérvényesítő képességének minimálisra olvadásával. NÉMETH ANDRÁS (A szerző a HVG munkatársa)
__label__belpolitika 0.998255 __label__országgyűlési@@választás 0.44554 __label__nemzeti@@függetlenség 0.0460439 __label__népszavazás 0.0216253 __label__államszervezet 0.00807199 __label__országgyűlés 0.00447838 __label__autonómia 0.0042088 __label__integráció 0.00328306 __label__helyhatósági@@választás 0.00289958 __label__kormánykoalíció 0.00264167 $$$ __label__geography__nagy-britannia 1.00001 __label__belpolitika 0.976321 __label__országgyűlési@@választás 0.914911 __label__geography__skócia 0.55448 __label__person__tony 0.287778 __label__népszavazás 0.125933 __label__person__blair 0.122533 __label__nemzeti@@függetlenség 0.0827073 __label__organization__munkáspárt@@(nagy-britannia) 0.0503406 __label__államszervezet 0.028446 $$$ __label__autonómia __label__belpolitika __label__gazdaság __label__nemzeti@@függetlenség geography__nagy-britannia geography__skócia genre__cikk author__tálas@@andrea year__2007 $$$ ELVETÉLT SKÓT FÜGGETLENSÉG, Elspórolták $$$ ELVETÉLT SKÓT FÜGGETLENSÉG Elspórolták Megnyerték a helyi választásokat a skót nacionalisták, de ez nem elég az elszakadáshoz. A brit helyhatósági választásokon győztes konzervatívoknak is több kell a mostaninál a remélt 2010-es parlamenti győzelemhez. Csalódottan vette tudomásul az elszakadást zászlajára tűző Skót Nemzeti Párt (SNP), hogy hiába szerezte meg a legtöbb mandátumot az edinburgh-i törvényhozásban a múlt heti helyi parlamenti választáson, képtelen többségi kormányt összehozni. Nem talál ugyanis megfelelő partnert függetlenségi törekvéseinek támogatásához. Egyedül a zöldek pártolják népszavazás kiírását az ügyben, velük azonban aligha mennek sokra, az ő 2 mandátumukkal is csak kisebbségi kabinetre futja a 129 fős parlamentben 47 helyhez jutott nacionalistáknak. Pedig először arattak győzelmet azóta, hogy Skócia a brit munkáspárti Blair-kormány decentralizációs törekvései nyomán korlátozott autonómiához jutott, és 1999-től önálló parlamentet választhat. Ráadásul még legfőbb riválisukat, az előző két ciklusban Skóciában a liberális demokratákkal kormányzó Munkáspártot is megverték, igaz, mindössze egy mandátummal. Többségi kormányt a Munkáspárt sem tud alakítani Edinburgh-ban, a liberális demokraták ugyanis első nyilatkozataikban közölték: most nem hajlandók az együttműködésre. Meglepetésnek tartják politikai elemzők, hogy hangos függetlenségi kampányuk ellenére a nacionalisták épphogy csak nyertek. Sőt olyan vélemények is megfogalmazódtak, hogy a választás eredménye jelzésértékű, és arra utal, korántsem lenne biztos az önálló Skóciáról tartandó esetleges népszavazás sikere. A választás előtti közvélemény-kutatások is azt mutatták, hogy a skótok alig 30 százaléka támogatja a teljes elszakadást, és a nacionalista híveknek is mindössze a 39 százaléka. A skótok többsége elégedettnek látszik a jelenlegi széles autonómiával, és hogy a Londonból járó évi 44 milliárd fontot belátásuk szerint költhetik el. A védelmi, a gazdaság-, az energia- és a külpolitika irányítása London privilégiuma ugyan, ám Skócia a saját hatáskörében dönthet az egészségügy, az idegenforgalom és a mezőgazdaság, valamint a halászat kérdéseiben, és bármely irányban módosíthatja 3 százalékponttal a személyi jövedelemadó kulcsát. A skót igazságszolgáltatás, oktatás és egyház pedig az Anglia és Skócia által 1707-ben kötött uniós szerződés ellenére mindmáig teljesen független az angoltól. Sokan arra hivatkozva bírálják Tony Blair brit kormányfő decentralizációs politikáját, hogy miközben a skótok a londoni parlamentben ülő képviselők révén beleszólhatnak Anglia ügyeibe, Edinburgh-ban az angolok kizárásával intézhetik saját dolgaikat. A győzelemért a nacionalisták mindent bedobtak. London terrorizmushoz vezető, téves iraki politikájától a skótföldi brit atomtámaszpont veszélyességére való hivatkozásig mindent szóba hoztak. Alex Salmond SNP-elnök - aki korábban a Royal Bank of Scotland pénzintézet közgazdásza volt - azzal kecsegtette a választókat, hogy az önálló Skócia gazdagságának alapját az északi-tengeri olajkincs jelentheti, amely jelenleg teljes egészében a brit államháztartást gyarapítja. Salmond szerint Skóciának a norvég minta alapján olyan külön alapot kellene képeznie olajbevételeiből, amiből jóléti kiadásokat finanszírozhatna. Salmond kizárólag Londont hibáztatta azért, hogy a skót gazdaság teljesítménye az utóbbi évtizedben feleakkora volt, mint az angolé (átlagosan 1,4 százalékkal nőtt), miközben a munkanélküliség a duplája az ottaninak. Az ír csodával is példálózott, mondván, ha Edinburgh maga dönthetne adópolitikájáról, a társasági adókulcsot a britnél lényegesen alacsonyabbra, 20 százalékosra szállítaná le, és nyomban özönlene a külföldi tőke. Nagyot változott pedig az utóbbi évtizedekben a skót gazdaság. Az egykor meghatározó bányaipar és hajógyártás helyét kezdi átvenni az információ- és biotechnológia, valamint a pénzügyi szektor. Legalább ezer, túlnyomórészt külföldi informatikai cég - köztük az amerikai Motorola és a japán NEC - létesített Skóciában leányvállalatot, melyek évi forgalma 2,3 milliárd font, és 25 ezer főnek adnak munkát. A 600 biotechnológiai vállalat - kétharmaduk skót - tíz év alatt 30 ezer új munkahelyet létesített, a pénzügyi szektor pedig 200 ezer embert foglalkoztat. Nem volt tehát híján ellenérveknek a brit munkáspárti kormány. A választási kampányba magát bedobó skót származású brit pénzügyminiszter, Gordon Brown felhívta a figyelmet: az önálló Skócia éves olajbevételei maradéktalanul elmennének az állami kiadásokra, abból aligha telne tartalékra. Ráadásul az olajkészletek végesek, alig két évtizeden belül a jelenleginek a harmadára zsugorodnak. London támogatása nélkül - állította Brown - a jelenlegi állami kiadások mellett a költségvetés a hazai össztermék (GDP) 12 százalékára rúgó hiánnyal számolhatna, ami háztartásonként 5 ezer fontot jelentene. Brown sorolta a további előnyöket: London az ötmilliós Skócia minden egyes lakójára évi 1500 fonttal többet - összesen 8623 fontot - költ, mint az angolokra, és az egészségügyi és az oktatási kiadások is nagyobbak. A brit munkáspárti kormányfővel szembeni szavazatok az egy időben tartott walesi parlamenti választáson is megmutatkoztak. A helyi Munkáspárt elvesztette abszolút többségét, hatalma megtartása érdekében koalícióra kényszerül. A szintén múlt csütörtökön tartott angliai önkormányzati választás pedig a konzervatívok teljes győzelmével végződött. A toryk negyed évszázada nem voltak olyan eredményesek helyhatósági választáson, mint ezúttal, 900 új helyet szereztek, közel kétszer annyit, mint a Blair vezette Munkáspárt. Az elemzői értékelések szerint azonban a jelenlegi támogatottság a konzervatívoknak még nem lenne elég a 2010-es biztos parlamenti győzelemhez. Igaz, esélyeiket növeli, hogy a Munkáspártnak újra kell szerveznie önmagát. Blair valószínűleg e héten, lapzártánk után - az északír kormány megalakulását követően - jelenti be, hogy tíz év után távozik a miniszterelnöki posztról. A helyére várhatóan kerülő Brownnak pedig három év múlva a nála jóval fiatalabb, a közvélemény-kutatások szerint népszerűbb és karizmatikusabb David Cameron tory vezérrel kell majd megmérkőznie. TÁLAS ANDREA
__label__egészségügy 0.531219 __label__gyógyászati@@segédeszközök 0.0953595 __label__egészségbiztosítás 0.0474359 __label__gyógyszer-kereskedelem 0.0267693 __label__étkeztetés 0.016413 __label__természetgyógyászat 0.0145136 __label__allergia 0.0103382 __label__számlaadás 0.00713143 __label__fogászat 0.00592107 __label__közgyógyellátás 0.00539494 $$$ __label__geography__magyarország 1.00001 __label__egészségügy 0.468801 __label__egészségbiztosítás 0.090103 __label__organization__országos@@egészségbiztosítási@@pénztár 0.0675567 __label__gyógyszer-kereskedelem 0.0396488 __label__gyógyászati@@segédeszközök 0.0302246 __label__társadalombiztosítás 0.0197291 __label__allergia 0.0169249 __label__természetgyógyászat 0.0145136 __label__étkeztetés 0.0124417 $$$ __label__demonstráció __label__egészségügy __label__szemészet geography__magyarország genre__cikk author__gáti@@júlia year__2004 $$$ OPTIKUSOK ORSZÁGOS DEMONSTRÁCIÓJA, Szemüveget a bírónak! $$$ OPTIKUSOK ORSZÁGOS DEMONSTRÁCIÓJA Szemüveget a bírónak! November utolsó napján a szakmai szervezetbe tömörült optikusok szüneteltették a vénybeváltást. Az országos akciót figyelmeztetésnek szánták: ha nem változik meg napokon belül az általuk bírált jogszabály, jövőre nem fogadhatnak el szemüvegrecepteket. Öt miniszter váltotta egymást az egészségügyi tárca élén, amióta 1999-ben megjelent a gyógyászati segédeszközök forgalmazásához szükséges szakképesítésről szóló rendelet. Ebben kimondatott, hogy mindazoknak, akik például művégtagot, ortopéd cipőt, hallókészüléket, szemüveget forgalmaznak, 150 óra elméleti és ugyanannyi gyakorlati képzésen kell részt venniük, majd a tanultakból vizsgát kell tenniük. Erre a jogszabályalkotó ötéves türelmi időt adott, amely 2005. január 1-jén jár le. Jövőre tehát csak azok szolgálhatnak ki társadalombiztosítási (tb) támogatással felírt gyógyászati segédeszközt, akik elvégezték a tanfolyamot. A látszerészek többsége azonban ezt eddig elmulasztotta. „Szó sincs arról, hogy az utolsó pillanatban ébredtünk volna fel - mondta a HVG-nek Tóbiás Richárd, a Magyar Látszerészszövetség (MLSZSZ) ügyvezető alelnöke. - Évek óta kisebb-nagyobb intenzitással próbáljuk meggyőzni a minisztériumot, hogy az optikusokat nem lehet egy kalap alá venni azokkal a kereskedőkkel, akik többféle gyógyászati segédeszközt is forgalmaznak. Hiszen mi csak szemüveget készítünk, amihez megvan a szaktudásunk. Annak pedig nem látjuk értelmét, hogy jártasságot szerezzünk más termékek kiszolgálásában is” - tette hozzá. Az MLSZSZ és a Magyar Optikusok Ipartestülete az elmúlt években immár dossziényira hizlalt levelezésben próbálta felhívni a döntéshozók - az egészségügyi, a gazdasági és az oktatási tárca vezető munkatársai - figyelmét rövidlátásukra. Többször is úgy tűnt, nem eredménytelenül. Ez év tavaszán például az Egészségügyi, Szociális és Családügyi Minisztérium (ESZCSM) felsőoktatási, valamint orvostechnikai főosztálya is támogatta a rendelet módosítását. „Célszerű lenne a szakképesítés megszerzése alól mentességet megfogalmazni, amennyiben és kizárólag csak optikai és fotócikkeket forgalmaznak. (...) A hivatkozott jogszabály módosítása folyamatban van” - állt az ESZCSM egyik válaszlevelében. Mégsem született meg eddig az optikusok által várt módosítás, és ha a következő négy hétben sem történik semmi, január 1-jétől alig lesz olyan üzlet, amely szemüveget készíthetne az Országos Egészségbiztosítási Pénztár (OEP) támogatására jogosító vényre. A szövetség adatai szerint ugyanis eddig mindössze 34-en tették le az ehhez szükséges vizsgát, így az országosan hétszáz körüli optikai üzletbe semmiképp sem jutna műszakonként egy, a vényelfogadásra jogosult szakember. A tisztánlátáshoz tudni kell, hogy annak idején a szakképesítés kötelezővé tételét a gyógyászati segédeszközök forgalmazóinak szövetsége szorgalmazta - s épp a szakma rangjának megteremtése, valamint a betegek hozzáértő kiszolgálása érdekében. Ők éltek is ezzel a lehetőséggel, és mintegy 1500-an szereztek képesítést a segédeszközök szakszerű átadására, a betegek tájékoztatására. A látszerészeknek azonban amúgy is van megfelelő képesítésük. „Az optikusok érettségi után két évig tanulják a szakmát, amiből vizsgát is tesznek” - magyarázta Keresztúri Gábor, a Fotex-Ofotért Optikai és Fotocikk-kereskedelmi Kft. ügyvezető igazgatója, egyúttal az MLSZSZ elnöke, szerinte miért igazságtalan céhükkel szemben az általuk évek óta vitatott rendelet. Persze nem pusztán elvi kérdésekről van szó: a tanfolyam időt és pénzt követel. Kiss Mária, az egészségügyi tárca osztályvezetője szerint a látszerészek gyakorlatát is beszámítva egy 12 napos képzésen 70-80 ezer forint ellenében szerezhető meg a szükséges papír. „A tb-támogatásos gyógyászati segédeszközök kiszolgálása végső soron egészségügyi feladat” - ragaszkodik a törvény betűjéhez az osztályvezető. Csakhogy az OEP-támogatás esetleges elvesztése sem a betegeknek, sem a szakmának nem közömbös: tavaly mintegy 600-700 ezer biztosított 1,4 milliárd forint támogatást vett igénybe szemüveg készíttetésére. Ugyanakkor Tóbiás Richárd a hazai optikai piac éves árbevételét 32 milliárd forintra teszi. „Az OEP-nek 447 szerződése van, amely csak optikai eszközök forgalmazására szól. Itt én sem látom értelmét plusz szaktudás megkövetelésének. És ugyanez vonatkozik azokra a cipészekre is, akik csak a maguk készítette gyógylábbelit adják el a betegeknek” - mutat megértést Daubner Mónika, az OEP főosztályvezetője, aki épp ilyen értelmű rendeletmódosítást támogató szakvéleményt küldött el a múlt héten a minisztériumnak. Minden ötödik ember rövid- vagy távollátó Magyarországon, és egy vagy több okulárét is használ, így összességében több százezerre tehető azok száma, akik az optikai szalonokban vásárolnak maguknak - persze OEP-támogatás nélküli - szemüveget. A receptet egyébként sem fogadják el minden ilyen üzletben, ahol pedig volna rá lehetőség. Sokszor maga a vevő áll el a támogatás igénybevételétől, mivel az csupán meghatározott lencsékre és keretekre szól (az igényesebb keretek és a speciális, vékony, könnyített lencsék nem tartoznak bele az OEP „kínálatába”). Az idei év első felében például 87 ezren döntöttek tb-finanszírozott keret mellett, ami - darabonként 430-445 forintos, egyebek mellett dioptriaszám-függő támogatás mellett - fejenként 450-1100 forintjába kerül a biztosítottaknak. „Egyelőre semmi hír arról, hogy órákon belül megszületne a módosított rendelet. Pedig ahhoz, hogy január 1-jén életbe lépjen, legkésőbb december 1-jén meg kellene jelentetni a Magyar Közlönyben. Az azért még lehetséges, hogy a minisztériumban megfogadják a tanácsunkat, és a mostani rendelet türelmi idejét fél évvel meghosszabbítják, további időt adva a módosítások kodifikálására” - bizakodik Keresztúri. E reményüket a látszerészek kedden egynapos demonstrációjukkal is nyomatékosították, s november 30-án épp azzal operáltak, ami jövőre esetleg a kötelességük lesz: szüneteltették a vénybeváltást. GÁTI JÚLIA
__label__csecsen@@válság 0.55448 __label__fegyveres@@konfliktus 0.0222962 __label__háború 0.0106625 __label__polgárháború 0.00885735 __label__délszláv@@válság 0.00782589 __label__határsértés 0.00758724 __label__határátlépés 0.0047652 __label__katonai@@beavatkozás 0.00461957 __label__hadsereg 0.00383448 __label__terrorizmus 0.00338661 $$$ __label__geography__oroszország 0.988678 __label__geography__csecsenföld 0.651365 __label__csecsen@@válság 0.607673 __label__fegyveres@@konfliktus 0.0488678 __label__polgárháború 0.0351548 __label__geography__grúzia 0.0222962 __label__geography__jugoszlávia 0.0197291 __label__határsértés 0.0154346 __label__békekötés 0.0120638 __label__geography__tadzsikisztán 0.0109969 $$$ __label__csecsen@@válság geography__oroszország geography__csecsenföld organization__ebesz genre__cikk genre__keretes year__1995 $$$ Csecsnya: EBESZ és vér $$$ Csecsnya: EBESZ és vér „A hivatali helyiségnek tűnő szoba, ahol május 13-án hajnalban Dudajevvel találkoztam, egyszerűen volt berendezve, csak egy ülőgarnitúra és egy íróasztal volt benne. Dudajevet géppisztolyos testőrök vették körül, ő maga is egyenruhát viselt; a munkától kimerültnek látszott, egyébként jó hangulatban volt” – nyilatkozta a HVG-nek az Európai Biztonsági és Együttműködési Szervezet (EBESZ) április végén kiküldött misszióját vezető Mészáros Sándor, aki nem is tudja pontosan, hogy kísérőivel hol járt. „Dudajev emberei éjjel jöttek értünk egy találkahelyre. Szemünket ugyan nem kötötték be, de mivel sötét volt, semmit sem láttunk, s így persze nem tudhattuk, merre kanyargunk.” Hogy több mint két órán át miről beszélt Dudajevvel, arról a magyar diplomata nem sokat árult el, kifejezte viszont abbéli reményét, hogy a háborús feleket – „valahol Csecsnyában” – még ezen a héten sikerül tárgyalóasztalhoz ültetni. Lapzártánkkor érkezett a bejelentés, hogy Dudajev csütörtökön hajlandó Groznijba utazni, s asztalhoz ülni az orosz fegyveres erők (a hadsereg és a belügyi alakulatok) vezetőivel, az Umar Avturkhanov oroszbarát hadúr által vezetett parlamentféleségnek, a Nemzeti Egyetértés Tanácsának a képviselőivel, valamint a Moszkva által odaültetett Szalambek Khadzsijev vegyész (volt szovjet petrokémiai miniszter) vezette átmeneti kormánynak a tagjaival. A találkozó megrendezése komoly diplomáciai fegyverténynek számít, hiszen Dudajev az orosz Interfax hírügynökségnek szombaton még azt nyilatkozta, hogy „az orosz szuronyok által támogatott grozniji rezsim képviselőivel abszurd volna megbeszéléseket folytatni”. Csecsnyában a múlt hét végéig azonban kizárólag a fegyverek beszéltek. A Groznijból az oroszok által elűzött csecsen elnök, Dudajev erői még mindig tekintélyes területet, az EBESZ-misszió becslése szerint a köztársaság közel 30 százalékát uralják, elsősorban a déli hegyvidéket. Az északi síkságot ellenőrző oroszok a múlt héten újabb nagy offenzívát indítottak ellenük: tisztjeik úgy nyilatkoztak, hogy a hegyekben összezúzzák a lázadók ellenállását, s néhány napon belül eljutnak a déli határig, Grúziáig. A hegyekbe vezető utakon azonban igencsak lassan haladnak faluról falura: a soron következő helységeket általában aknazáporral borítják, helikopterekről lövik, néha bombázzák is, abban a reményben, hogy az elkeseredett lakosok „kiutálják” a fegyveres ellenállókat. Sok falu mégsem adja meg magát: a bevonulók ilyenkor csak holttesteket, üszkös romokat és zavarodottan kószáló állatokat találnak. Az oroszok a hét végén diadalittasan jelentették a Groznijtól 40 kilométerre délre fekvő Csiri-Jurt falu elfoglalását, aztán kénytelenek voltak helyesbíteni: a helységet csak részben ellenőrzik, övék a szomszédos cementgyár. Dudajev szóvivője, Movladi Udugov ugyanakkor azt állította, hogy „az agresszorok egyszerűen megkerülték a falut”. A fronttól néhány kilométerre tartózkodó újságírók mindenesetre becsapódások hatalmas robaját hallották Csiri-Jurtból, és koromfekete füstoszlopokat láttak kavarogni fölötte. Az oroszok soros állomása Szerzen-Jurt, amelyről szombaton azt mondták, hogy még szerdáig kell lőjék, aztán megadja magát. A háború „menetrendje” persze már többször késedelmet szenvedett: Gracsov tábornok december elején még fennen hirdette, hogy a hadsereg két óra leforgása alatt megoldja a csecsen „problémát”. Az orosz egységek tavaly december 11-én két irányból lépték át a parányi köztársaság határát, de két hétig tartott, amíg eljutottak az előzőleg módszeresen bombázott Groznijba. Jelcin elnök szilveszteri tévébeszédében azzal biztatta a nézőket, hogy a hadsereg 4-5 napon belül teljesen ellenőrzése alá vonja a fővárost, de ez több mint ennyi hetet vett igénybe. Április elején a moszkvai politikusok örömmel jelentették „az utolsó város”, Szamaski elfoglalását, amelyről azt állították, hogy a Dudajevék kezén lévő déli területek kulcsa. A hét végén Szerzen-Jurtról állították ugyanezt. Moszkva már jó ideje bejelentette, hogy a hadsereget visszavonja Csecsnyából, hiszen a rendfenntartásra elegendőek a belügyi alakulatok is. A déli offenzívában mégis elsősorban a hadsereg egységei vesznek részt, akik valószínűleg még jó ideig maradnak: ha a katonák le is jutnának a grúz határig, a véres mű még akkor sem volna kész, hiszen a hegyekben még sokáig lehet gerillaháborúra számítani. A helyi férfiak büszkén mesélik a külföldi újságíróknak, hogy az erdei rejtekhelyeken fegyvert és több évre elegendő lőszert raktároznak, szinte kérkednek azzal, hogy a meglehetősen sűrűn elhelyezett orosz ellenőrzőpontokon milyen könnyedén jutnak át, hiszen az ott posztoló oroszoknak fogalmuk sincs róla, hogy a „parasztbácsik”, „orvosok”, „munkába vagy beszerzőútra indulók” közül valójában ki a gerilla. A falvakban tartott házkutatások alkalmával sem sokan buknak le, ezek az akciók a beszámolók szerint különben is inkább „zsákmányközpontúak”. Sok olyan városban sincs nyugalom, amelyet már régóta az oroszok ellenőriznek: a járőröket sorra érik a támadások, a csecsen fegyveresek rejtekhelyükről lőnek a dzsipekre és a teherautókra. Éjszakai puskaropogást Groznijban is gyakran hallani, de ott már jobbára csak az oroszok lövöldöznek, sokszor részegen, csak úgy, a levegőbe, egy elsuhanó árnyra, vagy éppen egymásra. Nappal nyugodtabb a kép: a főváros nagyobb kereszteződéseit vigyázó tankok legénysége a tavaszi napsütésben félmeztelenre vetkőzik, Rambós fejpántot köt, kiül napozni a járművek kellemesen langyos páncéljára, bőgeti a táskarádiót, issza a török sört, és szívja az amerikai cigarettát. A mintegy 250 ezer csecsen és orosz menekült egy része már visszatért a romok közé, de a többség még mindig a szomszédos Dagesztánban, azon belül Haszavjurt városban, valamint az ingusétiai Nazrányban tartózkodik. Az EBESZ-misszió grozniji épületénél mindenfelől érkező magánemberek és falusi küldöttségek várják, hogy a külföldi diplomatáknak elmondhassák az átélt szörnyűségeket.
__label__felsőoktatás 1.00001 __label__egyetem 0.990302 __label__oktatás 0.957922 __label__állami@@támogatás 0.870607 __label__tandíj 0.177821 __label__állami@@szektor 0.156115 __label__pénzügy 0.115971 __label__állami@@költségvetés 0.112805 __label__tudományfinanszírozás 0.0229874 __label__kormány 0.0197291 $$$ __label__felsőoktatás 1.00001 __label__geography__magyarország 1.00001 __label__egyetem 0.985053 __label__oktatás 0.972425 __label__állami@@támogatás 0.835494 __label__állami@@szektor 0.160276 __label__pénzügy 0.0695518 __label__tandíj 0.0656148 __label__állami@@vagyon 0.0488678 __label__állami@@költségvetés 0.0433758 $$$ __label__demonstráció __label__egyetem __label__felsőoktatás __label__tandíj geography__magyarország genre__cikk genre__címlapsztori genre__keretes author__szabó@@fruzsina year__2012 $$$ Centrálzár $$$ Centrálzár „Nem kellenek csinovnyikok” – így reagáltak az egyetemisták a Hallgatói Hálózat hétfő esti tüntetésén a felsőoktatási intézmények irányításának központosítását előrevetítő kormányzati döntésre. Giró-Szász András szóvivő egy hete jelentette be, hogy a kormány rövid időn belül az összes állami egyetemre és főiskolára kancellárokat nevez ki, akik az intézmények gazdálkodását irányítják majd, „a legnagyobb tiszteletben tartva a felsőoktatás autonómiáját”; az egyetemek oktatási és kutatási életével kapcsolatos döntések továbbra is a rektorok kezében lesznek. A kormányszóvivő érvelése gyenge lábakon áll. „A felsőoktatási intézmények összes döntésének van anyagi vonzata, nincsenek tisztán oktatási-kutatási kérdések” – mondta a HVG-nek Mezey Barna, az Eötvös Loránd Tudományegyetem rektora, a Magyar Rektori Konferencia elnöke. Bár az intézményvezetőkhöz még csak részinformációk jutottak el arról, mikor és hogyan választja majd ki az Emberi Erőforrások Minisztériuma és a felsőoktatás irányításában a szakállamtitkárság helyett fő szerepet játszó Nemzetgazdasági Minisztérium a kancellárokat, arra számítanak, hogy az új vezetők a jelenlegi gazdasági főigazgatók és a főtitkárok munkáját látják majd el. „Sejtelmünk sincs, hol találnak a huszonnyolc állami fenntartású intézménybe huszonnyolc olyan, a felsőoktatást nagyon jól ismerő, tapasztalt gazdasági-jogi szakembert, akinek jelentős igazgatási tapasztalata is van” – tette hozzá Mezey Barna. A rektorok hatáskörük szándékos szűkítéseként értékelik a múlt heti döntést, aligha értelmezhető másképp például az a javaslat, amely szerint csak a fenntartó beleegyezésével lehet rendszeres pénzjuttatással járó díjat, elismerést alapítani. Egyébként is könnyen tetten érhető a felsőoktatási intézmények gazdálkodásának centralizálására irányuló szándék: 2011 elején az egyetemek és főiskolák gazdasági tanácsainak összetételét változtatta meg a kormány, tavaly novemberben öt intézménybe küldött költségvetési felügyelőt a Nemzetgazdasági Minisztérium, majd idén nyáron újabb tizenötbe – köztük olyan egyetemekre is, amelyeknek nincsenek jelentős tartozásaik. A felügyelők értékelik az intézmények gazdálkodását, jelentéseket adnak a tartozásokról, valamint jóváhagyják a tízmillió forint feletti kiadásokat. Ilyenek azonban mostanában nem nagyon vannak – utalt több intézményvezető a felsőoktatást sújtó, november közepén elrendelt 7,5 milliárd forintos zárolásra. A legtöbb pénzt – intézményenként 800-900 millió forintot – a debreceni, a szegedi, a pécsi egyetem és az ELTE kénytelen megspórolni a kifizetések befagyasztásával és az épületek bezárásával. Eddig tizenkét felsőoktatási intézményben döntöttek úgy, hogy szénszünetet tartanak, így alighanem hideg zuhanyként érte a rektorokat, hogy a kormány – a 2013-as költségvetéshez benyújtott, zárószavazás előtti módosító javaslattal – plusz 700 millióval fejelte meg a saját hivatali utánpótlását képző Nemzeti Közszolgálati Egyetem új campusára fordított – egyébként sem alacsony, 2,7 milliárd forintos – állami támogatást. A közszolgaképző új campusának tervezői pontosan tudják, mennyiből gazdálkodnak jövőre, miközben az állami egyetemeken és főiskolákon egyelőre csak találgatnak. A tervezett 23–27 milliárd helyett, zárószavazás előtti módosító javaslattal, 34 milliárd forinttal csökkentették a felsőoktatás támogatását, ám az még most sem világos, hogy a 123,5 milliárdos állami apanázst hogyan osztják majd el. Az ELTE-n például még a 23 milliárdos elvonással számoltak: úgy kalkuláltak, hogy ha az fűnyíróelv szerint oszlik el, az egyetem 17 milliárdos állami támogatásából 2013-ra 15 milliárd marad. Bár az új finanszírozási rendelet várhatóan csak március végére készül el, a felsőoktatási törvény módosításának novemberi tervezetéből kiderült, hogy a kiemelkedő oktatási-kutatási teljesítményt nyújtó, valamint a „nemzetstratégiai szempontból” kiemelt felsőoktatási intézményeknek elkülönített tízmilliárd forint kivételével az állami támogatást az ösztöndíjas és részösztöndíjas hallgatók száma alapján kapják majd meg az egyetemek és főiskolák. Így – hiába utasítja vissza a kézi vezérlést emlegető kritikákat Hoffmann Rózsa oktatási államtitkár – az új rendszerben minden forint kormánydöntésektől függ majd. A 2013-as felvételin már nemcsak a képzési területekre és intézményekre, hanem a szakokra lebontott keretszámokat is központilag határozzák meg. Igaz, az még most, két és fél hónappal a jelentkezési határidő előtt is kérdés, milyen szempontok alapján döntenek majd arról, hogy a felvételi tájékoztatóban szereplő ötszáz szakra hány hallgatót vehetnek fel. SZABÓ FRUZSINA
__label__tőzsdeindex 1.00001 __label__tőzsde 1.00001 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__németország 1.00001 __label__tőzsdeindex 1.00001 __label__tőzsde 1.00001 __label__ipar 0.00691384 __label__külpolitika 1e-05 __label__geography__európai@@unió 1e-05 __label__geography__usa 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__tőzsde __label__tőzsdeindex geography__németország genre__grafikon year__2011 $$$ A DAX-index $$$ A DAX-index 11040766.pdf
__label__kitüntetés 0.362979 __label__protokoll 0.00219272 __label__homoszexualitás 0.000402042 __label__állami@@szimbólumok 0.000366971 __label__millennium 0.000366971 __label__diplomácia 0.000366971 __label__millecentenárium 0.000355992 __label__társadalom 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__kitüntetés 0.0716012 __label__protokoll 0.000893046 __label__organization__légiforgalmi@@és@@repülőtéri@@igazgatóság 0.000865901 __label__person__metes@@györgy 0.000839589 __label__person__borókai@@gábor 0.000742181 __label__geography__monor 0.000697851 __label__person__lázár@@ervin 0.000617076 __label__person__tóth@@ilona 0.000598409 __label__person__vas@@istván 0.000497857 $$$ __label__kitüntetés geography__magyarország person__fekete@@jános genre__olvasói@@levél author__del@@medico@@imre year__2006 $$$ Csillagok és keresztek $$$ Csillagok és keresztek A kitüntetési botránnyal foglalkozó cikkhez (HVG, 2006. március 25.) tartozó két kép láttán arra gondoltam, hogy a Magyar Nemzeti Bank hosszú időn át volt, általam nagyra becsült elnökhelyettese, Fekete János nyilván nem babrált volna mindkét kezével oly hosszasan a kitüntetési okmánnyal és az érmet tartalmazó dobozkával, ha előbb Marjai József veszi át a kitüntetését. Akkor ugyanis látta volna, hogy Sólyom László - lévén illemtudó ember - kezet nyújt neki. Fekete János, tartván egy esetleges kínos jelenettől, addig babrált a „cuccal”, amíg már tovább kellett lépnie a két másik közjogi méltóságot betöltő személyhez. Hacsak...! DEL MEDICO IMRE (BUDAPEST) Szerző:
__label__terrorizmus 0.979046 __label__belpolitika 0.971574 __label__békefenntartás 0.808077 __label__hadsereg 0.414909 __label__politika 0.173298 __label__iszlám 0.0474359 __label__háború 0.0302246 __label__csapatkivonás 0.0293222 __label__közbiztonság 0.0222962 __label__biztonságpolitika 0.0222962 $$$ __label__geography__irak 1.00001 __label__terrorizmus 0.99372 __label__belpolitika 0.992889 __label__békefenntartás 0.855861 __label__hadsereg 0.177821 __label__politika 0.106701 __label__csapatkivonás 0.063725 __label__polgárháború 0.0600966 __label__organization__al-káida 0.0446909 __label__iszlám 0.0396488 $$$ __label__békefenntartás __label__hadsereg __label__iszlám __label__terrorizmus geography__irak geography__usa genre__cikk author__keresztes@@imre year__2004 $$$ AZ IRAKI FALUDZSA OSTROMA, Nehéz döntés $$$ AZ IRAKI FALUDZSA OSTROMA Nehéz döntés Irakban a szunnita lázadás központja, Faludzsa amerikai-iraki bevétele talán megtörheti az ellenállás erejét, de a katonai akció politikai kockázattal is járhat. Befolyásos szunnita szervezetek a januári választások bojkottjával fenyegetnek. Irak tavaly márciusi lerohanása óta a legnagyobb hadművelet keretében hétfőn megindult a támadás a szunnita lázadás fellegvára, a Bagdadtól ötven kilométerre nyugatra lévő Faludzsa ellen. Az amerikai légierő és tüzérség már napok óta szinte folyamatosan lőtte a várost, amelyet a szárazföldi erők szinte hermetikusan körbezártak. A hírek szerint a háromszázezres Faludzsa lakosságának háromnegyede elmenekült a városból, amelynek keleti részében állítólag ötezer gerilla ásta be magát. Az ostromban 10-15 ezer amerikai és iraki katona vesz részt, a körzetben összesen 25 ezer szövetséges állt fegyverben. Ijad Allávi ideiglenes iraki kormányfő hétfőn adott zöld utat az amerikai-iraki erőknek „a város terroristáktól történő megtisztítására”. A taktika ugyanaz, mint a nyár folyamán a nadzsafi síita lázadás leverésekor, illetve a Bagdadtól északra lévő szunnita Szamarra egy hónappal ezelőtti visszavételekor: az amerikai erők magukra vállalják a lázadók elleni harcokat, és a nyomukban érkező iraki kormánykatonák átveszik az ellenőrzést. A munkamegosztás nyilvánvaló célja, hogy a hatékony amerikai katonai erőt iraki arculattal párosítsák. A siker érdekében persze alapvető, hogy az újonnan kiképzett iraki biztonsági erők megállják a helyüket. Az idén ugyanis az iraki rendőrség és nemzeti gárda egyes egységei több esetben is összeomlottak. A lázadók is fitogtatják erejüket, hiszen több szunnita városban véres merényleteket követtek el. Szamarrában szombaton például legalább 37-en haltak meg, vasárnap pedig legkevesebb 22 iraki rendőr gyilkoltak meg országszerte. A támadásokat Abu Muszav al-Zarkavi szervezete vállalta magára, amely az amerikai és bagdadi vádak szerint éppen Faludzsából irányítja és hangolja össze a gerillaakciókat. A sok iraki szemében az ellenállás jelképévé vált város feletti ellenőrzés azért is vált kulcskérdéssé, mert félő, hogy a lázadó Faludzsa példája átragad olyan fontos, de biztonsági szempontból ingatag városra, mint például az északi Moszul. A faludzsai gerillák magja ugyan már egyes iraki hírek szerint elmenekült a városból, a harcok túlmutatnak egy ellenállási góc letörésén. Al-Zarkavi hétfői közleményében arra szólította fel a muszlimokat, hogy ragadjanak fegyvert az amerikaiak ellen. Egyre inkább úgy tűnik, hogy a jordániai születésű terrorvezér főszereplővé szeretne válni a „hitetlenek” ellen meghirdetett nemzetközi szent háborúban. Csoportja nevét az Iraki Szent Háború al-Káida Szervezetre változtatta, hűséget ígérve Oszama bin Ladennek. Egyúttal minden eszközt felhasznál arra, hogy figyelmet kapjon: rendszeresen felelősséget vállal a robbantásokért, öngyilkos merényletekért, és az interneten teszi közzé túszai lefejezését. A hatalmat június végén az amerikaiaktól átvevő Allávi ugyancsak keménykezű vezetőként igyekszik fellépni. Vasárnap - a kurd északi területeket kivéve - az egész országra szükségállapotot rendelt el, amely a törvény szerint hatvan napig tarthat. A kormányfő azonban ezt követően 30 naponként meghosszabbíthatja a lényegében statáriális állapotokat, amelyek keretében például kijárási tilalmat hozhat, területeket zárhat le, számlákat zároltathat, és korlátozhatja személyek mozgását. A kormányfő hétfőn mindjárt kijárási tilalmat rendelt el Faludzsára, és 48 órára bezáratta a bagdadi nemzetközi repülőteret. Súlyos politikai következményei is lehetnek Faludzsa ostromának. A Muszlim Imámok Szövetsége nevű befolyásos szunnita szervezet máris arra szólította fel az iraki biztonsági erőket, hogy ne vegyenek részt a város elleni támadásban. A szövetség korábban pedig azzal fenyegetőzött, hogy a január 27-ére tervezett választások bojkottálására fogja felszólítani a szunnitákat, ha az amerikaiak beteszik a lábukat a városba. Mérsékeltebb szunnita vezetők azonban az erőszak támogatásáról való lemondást helyezték kilátásba, ha többek között Bagdad szavatolja, hogy a választás előtti egy hónapban az amerikai katonák bázisaikon maradnak. Bár ez aligha teljesíthető fordulatnak számít, hiszen eddig a szunnita szervezetek azt hangoztatták, addig nem lehet legitim választást tartani, amíg az idegen katonák el nem hagyják Irakot. A szunnita részvétel mindenképpen fontos egy hiteles választás megtartásához, amelyen - az átmeneti alkotmány értelmében - megválasztják a 275 fős ideiglenes törvényhozást. Ez a parlament új kormányt nevez ki, és megalkotja a végleges alaptörvényt, hogy aztán a demokratikus átmenetre egy újabb, 2005 végéig tartandó választás tegyen pontot. A szunniták jelenleg is alulreprezentáltak a kormányban, a választás azonban javíthat az aránytalanságon. Ám a szunnitáknál jóval szervezettebb, a lakosság 60 százalékát adó síiták sem egységesek. Létezik egy blokk, amelyet a két legnagyobb vallásos csoport, az iráni pénzzel támogatott Iraki Iszlám Forradalom Legfelső Tanácsa (SCIRI) és a Dava Iszlám Párt alkot. Vele szemben jött létre a Washington által kegyvesztetté vált, előzőleg száműzetésből hazatért Ahmed Csalabi és Moktada al-Szadr fiatal radikális szónok furcsa koalíciója. Kettejük szövetsége azonban csak első ránézésre meglepő: a világiként ismert Csalabi újabban vallásos színben tűnik fel, al-Szadr hitvezért pedig családi ellentétek állítják szembe Irak ugyancsak ismert síita papi dinasztiájával, a Hakim-famíliával, amelynek fiatal tagja, Abdelaziz al-Hakim irányítja a SCIRI-t. Ali al-Szisztáni, a legtekintélyesebb síita vallási vezető ugyan megpróbálja egy koalícióba tömöríteni a síitákat, de eddig ez nem sikerült. Allávi amúgy sem túl nagy kezdeti népszerűsége pedig csökken, pártja, a világi Iraki Nemzeti Szerződés elemzők szerint aligha fog jól szerepelni. A bagdadi kormány - az irakiak többsége és az ENSZ ellenkezése dacára - úgy határozott, a száműzetésben élő mintegy 3-4 millió iraki is szavazhat, ami nem kevés a 26 milliós lakosság szavazásra jogosult részéhez viszonyítva. KERESZTES IMRE
__label__üdülés 0.0362301 __label__vízügy 0.0311538 __label__közterület 0.0136468 __label__városépítészet 0.0124417 __label__építési@@engedély 0.0120638 __label__természetvédelem 0.0113418 __label__helyi@@népszavazás 0.0113418 __label__fürdőhely 0.0103382 __label__ingatlan 0.00885735 __label__idegenforgalom 0.00556492 $$$ __label__geography__magyarország 1.00001 __label__geography__balaton 0.766304 __label__üdülés 0.061886 __label__építési@@engedély 0.0203424 __label__természetvédelem 0.0154346 __label__ingatlan 0.0145136 __label__vízügy 0.0124417 __label__közlekedés 0.00885735 __label__városépítészet 0.00782589 __label__geography__siófok 0.00691384 $$$ __label__közigazgatás __label__közterület __label__természetvédelem __label__vízügy geography__balaton geography__magyarország genre__cikk year__2003 $$$ HELYI VITÁK A PARTI KÖZSÁVRÓL, Ringatózó partszakasz $$$ HELYI VITÁK A PARTI KÖZSÁVRÓL Ringatózó partszakasz A 2000-ben elfogadott Balaton-törvény csupán azt rögzíti, a települések 2003. év végéig kötelesek elkészíteni településrendezési tervüket, de arról nem rendelkezik, hogy a benne foglaltakat mikorra és legfőképp milyen pénzből kell megvalósítani. Néhány településen késhegyig menő viták folynak a „hol húzódjék a közsáv?” kérdésben is. „Egy méter balatoni vízparti kapcsolat 3-4 millió forintot ér” - így szól a hüvelykujjszabály a balatoniak körében. A 2000-ben megszületett Balaton-törvény mégis a köz számára is hozzáférhetővé kívánja tenni a Balaton partját, legalábbis annak egy részét, egyebek közt arról rendelkezve, hogy minden parti település belterületén a vízpart hosszának legalább 30 százalékán 5-30 méter széles közhasználatú parti sétányt kell kialakítani. A Balaton-törvény előírja ugyan, hogy a Balaton-parti önkormányzatok igazítsák az új jogszabályhoz meglévő településrendezési terveiket (trt), de nem tisztázza, hogy az azokban foglaltakat mikorra - és legfőképpen: milyen pénzből - kell végrehajtani. A gyanakodóbb önkormányzatok már csak emiatt is óvatosak, amikor arról kell dönteniük: tervezzenek-e egyáltalán sétányt az előírt 30 százalékos minimumon felül. Nem tisztázott az sem, hogy - ha az a közcélú partszakasz kialakításához elengedhetetlen - ki és milyen mértékben kárpótolja azokat a telektulajdonosakat, akik elvesztik közvetlen vízpartjukat. A pénz alapvetően a központi költségvetésből fog majd származni, de kérdés, hogy közvetlenül vagy az önkormányzatok útján jut-e majd el a telektulajdonosokig. Tarthatatlannak tűnik az eredetileg előírt 2003. végi határidő a trt-k véglegesítésére, mivel a törvényben előírt, a parti sávra vonatkozó úgynevezett partrehabilitációs tervet - melyet a Váti Kht. készített - sem hirdeti ki rendeletében a Miniszterelnöki Hivatal az előírt július közepi határidőre. A parti sávban - ami helyenként néhány 10, másutt legfeljebb 200-300 méter - rendezési terv híján a törvény hatálybalépése óta nem lehetett új építési engedélyeket kiadni. E moratórium az idén lejárna, ám a határidőt egy törvénymódosítás alighanem kitolja majd. A parti sáv rendezésének első lépese a „jogi partvonal” kijelölése volt, amit az Országos Vízügyi Főigazgatóság március végén hagyott jóvá. Ezt követően a Váti - amely már egy éve dolgozott az önkormányzatokkal és más érdekeltekkel egyeztetve a partrehabilitációs terven - egyes helyeken kénytelen volt átdolgozni a dokumentumot, az illetékes Közép-dunántúli Vízügyi Igazgatóság ugyanis megriadt néhány várható konfliktustól, s az előzetes koncepciótól eltérve a part menti ingatlantulajdonosok érdekeit jobban figyelembe vevő partvonalat terjesztett elő (HVG, 2003. május 10.). A Balaton-törvény elfogadása óta eltelt időszakban tehát az önkormányzatoknak a partvonal, a finanszírozás és a határidők pontos ismerete nélkül kellett megkezdeniük a tárgyalásokat a Vátival. „A Vátinak nem célja, hogy konfliktusokat generáljon. Javaslatainknál figyelembe vesszük a településszerkezeti, a megvalósíthatósági és az anyagi szempontokat, és figyelemmel vagyunk a helyi érdekekre is. A Váti igyekszik elsősorban állami vagy önkormányzati tulajdonban lévő területeken kijelölni a sétányt, ami lehet akár szabad strand vagy kikötő is. Csak akkor von be magánkézben lévő területeket, ha ez nem lehetséges”- mondta Nagy Ágnes, a Váti Kht. munkatársa. Balatonvilágos, a közigazgatásilag hozzá tartozó Balatonaligával együtt az előírt 30 százalék helyett csak 4 százaléknyi közsávval rendelkezik, ezért a település vezetése egy 600-800 méteres szakasz feltöltésével akart parti sétányt létrehozni, ami azonban a magántulajdonosok tiltakozása miatt elmaradhat. „Nem vitatjuk, hogy szükség van feltöltésre, de nem ilyen hosszú szakaszon, ráadásul az állami tulajdonú, az Egészségügyi Minisztérium által kezelt Club Aliga partszakasza bőven elég lenne a törvény által előírt kötelező 30 százaléknyi szabad partszakaszhoz” - mondta lapunknak Veres Lászlóné, a Balatonaliga Üdülőközössége Egyesület elnöke. „Az általunk készített javaslatban a Club Aliga partszakaszának egy része közcélú parti sáv. Az egészet nem is célszerű sétánnyá alakítani” - védi a terveket Nagy Ágnes. Tusa Péter, a Club Aliga vezérigazgatója viszont még arról sem tud, hogy a Váti-féle terv érintené az általa vezetett üdülő partszakaszát. „Másfél kilométeres vízpartunk egységes sáv, egységes infrastruktúrával. S a Club Aligát ugyanolyan magánterületnek kell tekinteni, mint bármely más telket; kisajátításával rossz emlékű évek térnének vissza” - mondta. Balatonfüreden egyelőre csak a part mintegy 22-23 százalékán lehet közterületről megközelíteni a vizet. A Váti-tanulmány két vízparti szálloda előtt jelölte ki a hiányzó részt, melyek közül a Füred Hotel előtti szakasz már az önkormányzat tulajdonában van, a Hotel Marina előtti azonban a szállodáé. A Füred Hotel értékesítési vezetője, Száva Judit kérdésünkre mindössze annyit mondott: meghatározatlan időre szóló megállapodásuk van az önkormányzattal a partszakasz használatára, ezért evvel a kérdéssel egyelőre nem kívánnak foglalkozni. A Hotel Marinát vezető Nagy Jenő szerint nem szabadna figyelmen kívül hagyni a már kialakult helyzeteket. „Egy balatoni szálloda szinte ellehetetlenül vízpart nélkül, főleg ha azt a vendégek már évek óta megszokták. A hotel jelentősen veszítene értékéből.” Bóka István füredi polgármester a szállodásokkal pendül egy húron, mondván, nincs sok értelme közcélúvá nyilvánítani egy szálló előtti területet, úgysem használnák az emberek. Merőben mást gondol minderről Nagy Ágnes: „A világ nagy részén az a gyakorlat, hogy a szállodák előtti rész nyitott a turisták előtt, azt a hotel nem sajátítja ki. A Hotel Marina előtti rész is központi helyen van, biztosan látogatnák.” „Alsóörsnek szerencséje van abból a szempontból, hogy a jelenleg mintegy 20 százaléknyi közcélú partszakaszt egy már korábban jóváhagyott kikötő létrehozása, illetve egy rövid partszakasz kisajátítása hozzávetőleg a duplájára növeli, így a település különösebb beruházás nélkül teljesíti a törvényi előírást” - mondta kérdésünkre Hebling Zsolt polgármester. Nagyobb problémát jelent a kisajátítandó partszakasz mögötti terület, az úgynevezett Szerdahelyi-dűlő sorsa. E jelenleg mezőgazdasági területként használatos résznek ugyanis jelentősen megnő az értéke, ha előtte parti sétányt alakítanak ki. A tulajdonosok eddig abban reménykedtek, a megdráguló területet apránként, jó pénzért eladhatják. A Váti partrehabilitációs terve ugyanakkor kiemelt területként kezeli ezt a részt, és előírja, hogy a part menti adottságoknak megfelelően kell használni, azaz sport-, illetve üdülési célokat szolgálhat. Szántód már most rendelkezik ugyan a szükséges 30 százaléknyi közcélú partszakasszal, de a partvonalrendezést esztétikai és gazdasági okok is indokolják. A Zamárdival a közigazgatási határok miatt pereskedő Szántódon jelenleg két nagyobb szakaszon lehet szabadon megközelíteni a vizet. Az egyik rész erre kiválóan alkalmas szabadstrand, de a másik felén sok a magánterület, az utcavég, illetve a nádas. „Ennél jobb megoldás lenne a Földvár és a szántódi rév közötti magántelkek előtt kialakítandó partsáv, ahol amúgy is nyolc-tíz ingatlan tulajdonosa használja illegálisan kizárólagosan a partszakaszt” - véli Karabinszky Gyula polgármester. „A közigazgatásilag összetartozó Balatonakarattyán és Kenesén a kötelező 30 százalék helyett a parti sáv 53 százalékát javasoljuk megnyitni a köz számára. A trt módosításakor legalább 30 százalékot ki kell választaniuk az önkormányzatoknak” - mondta Korbonits Dezsőné, a Váti tervezője. Azokon a településeken egyébként, ahol már ma is teljesül a 30 százalék, és a képviselő-testületek nem kívánják vállalni a növekedéssel járó konfliktust, megeshet, hogy egyetlen centivel sem nő a köz számára hozzáférhető tópart. Kenesén az egyik ütközés azzal a több tucat tulajdonossal várható, akiknek a telke összeér a nádassal, és többségében saját, vízügyi engedély nélküli kijárattal rendelkezik. A nádas felszabdalása és tönkretétele ellen azzal lehetne védekezni, hogy egy legalább 6 méter széles közterületi sávot ékelnének a telkek és a nádas közé, ezt követően a kijáratok zömét a vízügyi igazgatóság elbontaná, a kijelölt megmaradók viszont közkinccsé válnának. Sajátos - dohog Kürthy Lajos kenesei polgármester -, hogy a közcélú parti sáv nagy részét a magántelkek előtt jelölték ki, míg a cégek, szervezetek üdülői megmenekülnének. „Az ELTE-üdülő és a Matáv oktatási központja elé valóban nem terveztünk sétányt, előttük nincsen ugyanis védendő nádas, a közelben pedig van strand, vagyis itt nem hiányzik a sétány” - indokolta a javaslatot a Váti tervezője. A Honvédelmi Minisztérium (HM) üdülője előtti, közel 1 kilométeres partszakaszra azonban berajzolták a tervezők a sétányt, mivel azt főleg állami vagy önkormányzati területen igyekeztek kijelölni. Ezt viszont a tervet előzetesen véleményező Balatoni Tervtanács a következő megjegyzéssel látta el tavaly decemberi ülésén: „A HM-et nyilatkoztatni kell, engedélyezi-e a zöldsávot.” A megjegyzés sajátos állapotot tükröz, bár az alkotmány szerint a tulajdon védelme mindenkit egyaránt megillet, az állami tulajdont kezelő HM a jelek szerint többletjogokat élvez, a magántulajdonosok által ugyanis nem igényelt ilyen előzetes „engedélyt” a tervtanács. A HM-mel egyébként az egyeztetés még nem történt meg. Mintegy félszáz magántulajdonost érintene kellemetlenül, ha a település akarattyai végénél fekvő, úgynevezett Gumirádli szabadstrandot és a nudistakempinget egy, a telkeik előtt húzódó önkormányzati területen át sétány kötné össze. E kiszögellés 1968-ig még a magáningatlanok része volt, ám az akkori rendezési tervbe berajzoltak egy tanácsi utat, amellyel - kártalanítás nélkül - kettévágták az ingatlanokat, az úton túli részt pedig tómedernek jelölték be. Utána azonban egy ugyanaznapi dátumozású másik térképet vett figyelembe a helyi tanács: ezen a meder helyett „feltöltődött szárazulat” szerepelt, melyet a hozzá legközelebbi parti tulajdonhoz, a csak jogilag létező tanácsi úthoz csatoltak. „Azóta pereskedünk elvett tulajdonunkért, az ügy már a strasbourgi Emberi Jogok Európai Bírósága előtt van - mesélte a HVG-nek Bereczky Gyula, az egyik érintett ingatlantulajdonos, hozzátéve: - A tervvel kapcsolatos balatonakarattyai fórumon elmondtuk: az itt található erdőt, mocsaras részt eredeti állapotában kívánjuk tartani, gondozzuk, és a Balaton érdekében meg kívánjuk akadályozni az újabb telekspekulációkat.” A polgármester sem kívánja tovább élezni a feszültséget, mondván, „az összes tulajdonos tiltakozik a sétány ellen, s magam sem látom be, ki és miért járna arra, hiszen van a közelben két strand, a sétányon pedig nem létesülhet semmilyen vonzó célpont, mondjuk egy söröző”. A sokféle kompromisszum után már csak az a kérdés, kialakulhat-e egyáltalán a 30 százaléknyi közsáv a kenesei-akarattyai parton, amelynek 7 kilométeréből mindössze 5 százalék áll a köz rendelkezésére.
__label__közoktatás 0.974053 __label__oktatás 0.430157 __label__középiskola 0.0124417 __label__általános@@iskola 0.00206074 __label__magániskola 0.00146506 __label__tanterv 0.00117951 __label__gyermekek@@helyzete 0.000656203 __label__óvoda 0.000482855 __label__váltó 1e-05 __label__news@@international 1e-05 $$$ __label__geography__magyarország 0.981463 __label__oktatás 0.52343 __label__közoktatás 0.160276 __label__organization__aquincumi@@technológiai@@intézet 0.00054578 __label__organization__országos@@közoktatási@@értékelési@@és@@vizsgaközpont 0.000513336 __label__organization__oktatáskutató@@intézet 0.000402042 __label__organization__apáczai@@csere@@jános@@közalapítvány 0.000389985 __label__organization__sulinet 0.000389985 __label__organization__täglich@@alles 1e-05 __label__person__falk 1e-05 $$$ __label__középiskola __label__közoktatás __label__oktatás geography__magyarország genre__hír year__2007 $$$ Hol lesz felvételi? $$$ Hol lesz felvételi? A nyolcosztályos gimnáziumokban a jövő évtől nem lesz felvételi - így döntöttek a kormánypártok. Így várhatóan megszűnik az a lehetőség, hogy egyes intézmények kiválasszák maguknak a legjobb képességű gyermekeket. A nyolcosztályos gimnáziumokba úgy lehet majd bekerülni, mint az általános iskolákba, azaz elsősorban a vonzáskörzetben élő gyerekeket kell felvenni, előnyben részesítve a hátrányos helyzetűeket. A hatosztályos gimnáziumoknál lesz felvételi rangsor a diákok között, ám azt nem az iskola szervezi, hanem az évente kitöltött kompetenciateszt alapján rangsorolják majd a gyerekeket. A hatosztályosokba jutás további részletes feltételei még nincsenek kidolgozva, az oktatási tárca e héten kezdi meg az egyeztetéseket. Az új rendszer bevezetéséhez még a közoktatási törvény módosítása is szükséges.
__label__bűnözés 0.96591 __label__korrupció 0.874087 __label__adóellenőrzés 0.760661 __label__országgyűlési@@vizsgálóbizottság 0.731069 __label__adócsalás 0.658428 __label__országgyűlési@@képviselő 0.492198 __label__összeférhetetlenség 0.233716 __label__belpolitika 0.201823 __label__politikusok@@jövedelme 0.122533 __label__mentelmi@@jog 0.063725 $$$ __label__geography__magyarország 1.00001 __label__bűnözés 0.999099 __label__adócsalás 0.961544 __label__forgalmi@@adó 0.943358 __label__organization__nemzeti@@adó-@@és@@vámhivatal 0.880807 __label__országgyűlési@@vizsgálóbizottság 0.651365 __label__mentelmi@@jog 0.300756 __label__adóellenőrzés 0.239359 __label__korrupció 0.191943 __label__ügynökmúlt 0.0583558 $$$ __label__adócsalás __label__adóellenőrzés __label__országgyűlési@@vizsgálóbizottság geography__magyarország person__horváth@@andrás@@(nav) organization__nemzeti@@adó-@@és@@vámhivatal organization__országgyűlés genre__hír year__2013 $$$ Veszélyben a NAV-bizottság $$$ Veszélyben a NAV-bizottság Kormánypárti képviselők szavazatával levette a napirendjéről az Országgyűlés nemzetbiztonsági bizottsága Horváth András volt NAV-os szakkoordinátor meghallgatását. Az adóhatóságot évente ezermilliárd forintos áfacsalás elnézésével vádoló Horváthon kívül így a rendőrség, az ügyészség és az adóhatóság képviselőjét sem lehetett faggatni. A fideszes képviselők érve az volt, hogy az ügyben büntetőeljárás folyik, így a képviselőknek nincsen jogkörük kutakodni, csakhogy számos esetben, így a romák elleni sorozatgyilkosság vagy a Vizoviczki-ügyben a képviselők párhuzamosan vizsgálódhattak a nyomozókkal. Ráadásul az sem biztos, hogy NAV-ügyben folyik-e büntetőeljárás, a feljelentéskiegészítés, amit az ügyészség jelenleg folytat, nem az. Hasonló véget érhet az LMP által kezdeményezett vizsgálóbizottság is, bár az MSZP-frakció támogató szavazataival megvan a kellő számú aláírás a napirendre vételhez. Ez azonban nem jelenti a bizottság tényleges megalakulását, amiről az Országgyűlés többségének kell majd határoznia.
__label__állami@@költségvetés 0.989996 __label__pénzügy 0.948165 __label__belpolitika 0.414909 __label__gazdaság 0.160276 __label__államadósság 0.0534133 __label__költségvetési@@hiány 0.028446 __label__külföldi@@államadósság 0.00574025 __label__belföldi@@államadósság 0.00299103 __label__katonai@@kiadások 0.00281093 __label__kormányválság 0.00281093 $$$ __label__geography__oroszország 0.997959 __label__állami@@költségvetés 0.996935 __label__pénzügy 0.983095 __label__belpolitika 0.782673 __label__gazdaság 0.600198 __label__államháztartás 0.0275953 __label__államadósság 0.0222962 __label__költségvetési@@hiány 0.0216253 __label__külföldi@@államadósság 0.0128312 __label__belföldi@@államadósság 0.0042088 $$$ __label__belpolitika __label__gazdaság geography__oroszország genre__cikk author__vida@@lászló year__2001 $$$ Politikai szezonkezdet Moszkvában, Derűs napok $$$ Politikai szezonkezdet Moszkvában Derűs napok A szokatlanul hosszúra nyúlt orosz politikai holt szezon végét jelzi, hogy augusztus utolsó napjaiban a kormány benyújtotta a parlament alsóházának a jövő évi költségvetési törvény tervezetét. A Kremlben nem titkolják, hogy a tetemes többletet előirányzó büdzsé gyors jóváhagyására számítanak, miközben a költségvetés bírálói azt hangoztatják, a többször elparentált Kaszjanov-kabinet túlságosan kiszolgáltatja az államháztartást a nemzetközi olajpiac árkonjunktúrájának. Három év után először már-már unalmas eseménytelenségével tűnt ki Oroszországban a mostani nyárutó. Az 1998-as pénzügyi összeomlás, a Vlagyimir Putyint az ismeretlenség homályából a hatalomba emelő 1999. augusztusi kormányváltás és a második csecsenföldi háború előjátékának bizonyult dagesztáni fegyveres összecsapások, majd a Kurszk atom-tengeralattjáró egy évvel ezelőtti katasztrófája után az idén a nyár utolsó hetei szokatlan nyugalomban teltek Moszkvában. A fővárosi média szinte észrevétlenül siklott el az amerikai Newsweek magazinban Putyin szentpétervári múltjának „homályos epizódjáról” - egy állítólag pénzmosás gyanújába keveredett német-orosz ingatlanfejlesztő céghez fűződő kapcsolatáról - augusztusban publikált cikk fölött is. Úgy tűnik, a sors ez alkalommal kegyeibe fogadta a nem egészen másfél éve elnökké választott, népszerűségét változatlanul őrző Putyint, akinek a viszonylagos gazdasági és politikai konszolidáció talaján kétségtelenül sikerült jó néhány liberális reformot beindítania. Olyannyira, hogy a parlament alsóházában, az állami dumában a tavaszi ülésszak alatt tárgyalni kezdett törvények - mindenekelőtt a földkódex - közelgő végolvasatára utalva a minap Gennagyij Zjuganov, a kommunista párt (KPRF) vezére „forró őszt” helyezett kilátásba. Ennek ellenére a Mihail Kaszjanov vezette kormány a napokban olyan költségvetési törvényjavaslatot dolgozott ki a jövő évre, amely bizonyára megdobogtatja az IMF szakértőinek a szívét, ám aligha vált ki lelkesedést a KPRF és szövetségesei berkeiben. A Szovjetunió felbomlása óta első ízben fordul elő ugyanis, hogy az orosz kabinet költségvetési többletet irányoz elő. Borisz Jelcin elnöksége idején már az is óriási vívmány volt, ha az egyik évről a másikra nem nőtt a büdzsé hiánya. A mindenkori orosz kormány krónikus túlköltekezésének először éppen a Putyin miniszterelnöksége alatt beterjesztett 2000-es költségvetés vetett véget. Az idei deficitmentes büdzsé után a Kaszjanov-kabinet elképzelése szerint 2002-ben a központi állami bevételek és kiadások egyenlege 126,5 milliárd rubeles (1 USA-dollár = 29,4 rubel) többletet mutat majd, ami a hazai össztermék (GDP) 1,19 százalékának felel meg. A kormányzat fiskális szigorát persze némileg megédesítette azzal, hogy az idei költségvetéshez képest csaknem négyszeresére, összesen 406,2 milliárd rubelre növelte a szociális kiadásokat. Igaz, ez a látványos gyarapodás nagyrészt a nyugdíjrendszer változásának köszönhető, vagyis annak, hogy a január 1-jétől hatályba lépő egységes szociális adóba beépített nyugdíjjárulékok ezután a költségvetésen keresztül jutnak majd el a nyugdíjpénztárhoz. A kormány ugyanakkor a közalkalmazottakat 2002-ben több mint 40 százalékos átlagos béremeléssel kecsegteti, a hivatásos katonáknak és a pedagógusoknak pedig a fizetések megkétszerezését ígéri, miközben a nyugdíjakat is indexálni kívánja, sőt a közoktatás támogatását is több mint 60 százalékkal növeli. E bőkezűség összhangban van azzal a Putyin által többször is megfogalmazott céllal, hogy a gazdaság tartós növekedésének előfeltételét megteremtendő, lényegesen emelni kell a lakosság reáljövedelmét. Ezért a Kremlben méltán várják azt a duma lojális többségétől, hogy különösebb ellenállás nélkül rábólint a javaslatra. Sok szakértő viszont vitatja a költségvetés sarokszámainak a megalapozottságát, és épp a kabinet túlzottnak vélt szociális kötelezettségei miatt meg is kérdőjelezi a jövő évi, 10-13 százalékos inflációra vonatkozó kormányzati prognózist. Annál is inkább, mivel a Kaszjanov-kormány pénzromlással kapcsolatos előrejelzése az idén sem jött be: 12-14 százalék helyett óvatos becslések szerint is legalább 18 százalékos lesz az árdrágulás, ami persze még mindig kevesebb, mint 2000-ben. Alekszandr Zsukov, a duma költségvetési bizottságának elnöke a múlt héten sokak véleményének adott hangot, amikor sajtóértekezletén kifejtette, hogy a kormány tudatosan alultervezi a büdzsé makrogazdasági kiindulópontjait, s így tesz szert lényegében parlamenti ellenőrzés nélkül elosztható forrásokra. Ez a „párhuzamos költségvetés” azokon a többletbevételeken nyugszik, amelyek végösszege Zsukov szerint az idén például elérheti a 350 milliárd rubelt. A kormány derülátásának az is alapot adhat, hogy az orosz gazdaság a vártnál lendületesebben gyarapszik. Putyin hétfőn - Helsinkiben tett hivatalos látogatása alatt - oroszországi beruházásokra buzdított finn üzletemberek előtt kijelentette, hogy a GDP növekedése az idén a várakozásokat jóval meghaladva akár a 6 százalékot is elérheti. Ilyen magas számot eddig még egyetlen kormánytag sem emlegetett, korábban 5-5,5 százalékról szóltak az előrejelzések, nem is beszélve a költségvetésben eredetileg szereplő 4 százalékos adatról. Hasonlóképpen visszafogott, 4,3 százalékos növekedést jósol egyelőre 2002-re az új büdzsé tervezete. A pluszpénzeknek - amelyek Zsukov szerint elsősorban az áfa, a jövedéki és a társasági nyereségadó tételein keresztül folyhatnak be - azért jövőre is meglesz a helyük, hiszen mint elemzők hangsúlyozzák, a büdzsé kidolgozásakor a pénzügyi tárca nagyvonalúan „megfeledkezett” a kamatfizetésen felül esedékes összesen 357 milliárd rubelnyi külső és belső államadósság törlesztéséről. A helyzetet súlyosbítja, hogy a nagy garral beharangozott 126,5 milliárd rubeles költségvetési szufficit valójában a nemzetközi olajpiaci konjunktúra alakulásának a függvénye. Az orosz kormány csak akkor számíthat a fenti többletre, ha a legfőbb exportcikk, a kőolaj hordónkénti átlagára jövőre legalább 22 dollár lesz, ám ha az netán 17 dollár alá esik, a költségvetés egyensúlya felborul. De még ha a derűlátó forgatókönyv érvényesül is, a tervezett költségvetési többlet csak az adósságtörlesztéshez szükséges források mintegy 35 százalékát fedezi. A többit részint pótlólagos privatizációs bevételek, részint arany- és gyémánteladások, no és persze leginkább új állampapírok - így 1,2 milliárd dollár értékben eurókötvények - kibocsátása révén finanszíroznák. A kormány illetékesei mindazonáltal bíznak abban, hogy az olajárak a jelenlegi szinten maradnak, mert akkor az idén keletkező tartalékok és a jövő évi többletbevételek együttesen minden problémát megoldanának. Legalábbis egyelőre. A 2002-ben összesen 14,2 milliárd dollárra rúgó adósságszolgálat és -törlesztés ugyanis eltörpül a rá következő évben esedékes 19 milliárdos fizetési kötelezettség mellett. Ám hogy mi lesz 2003-ban, azt ma senki sem meri megjósolni. Mindenesetre pénzügyi körökben elterjedtek olyan értesülések, hogy Moszkva csendben máris megkezdte külső adósságainak a felvásárlását, s Szergej Kolotuhin pénzügyminiszter egy sajtónyilatkozatában azt sem zárta ki, hogy 2002-ben az orosz kormány nyilvános vételi ajánlatot tesz egyes eurókötvényeire. Vida László / Moszkva
__label__történelem 0.793116 __label__kultúra 0.090103 __label__zsidóság 0.0145136 __label__népművészet 0.0132328 __label__határon@@túli@@magyarok 0.0132328 __label__humor 0.0128312 __label__állami@@szimbólumok 0.00971848 __label__nacionalizmus 0.00942259 __label__politika 0.00758724 __label__háború 0.00592107 $$$ __label__geography__magyarország 1.00001 __label__történelem 0.712242 __label__kultúra 0.0851091 __label__vallás 0.0780882 __label__népművészet 0.0737063 __label__geography__vajdaság 0.0488678 __label__nacionalizmus 0.0433758 __label__zsidóság 0.0244331 __label__kereszténység 0.0197291 __label__művészet 0.0154346 $$$ __label__antiszemitizmus geography__magyarország person__hegedűs@@lóránt person__ifj. organization__miép genre__cikk genre__keretes year__2001 $$$ „Rekeszd ki őket!” $$$ „Rekeszd ki őket!” Betűhű idézetek ifjabb Hegedűs Loránt Keresztyén magyar állam! című írásából: „Ahol megjelenik Isten világot lebíró és éltető Lelkének világossága, ott elviselhetetlenül hisztérikus, majd hidegvérűen kiszámított és alantasan alpári lesz a negatív lélek az ördög. Így jelent meg a pusztító hisztérikus indulat képviseletében tatár, török és nem utolsósorban orosz: rombolni az ázsiai tér és időfeletti lelki alkat krisztusi tér és idő szerint megélt csodáit. S így jelent meg a hidegvérű alantas indulat képviseletében fél évezreden át a Habsburg, Európa, mi több, a világ összességében legtehetségtelenebb és legkorlátoltabb uralkodócsaládja. De még ezt is kivédte volna a keresztyén magyar állam, ha nem jön a kiegyezéses önfeladás következtében a galíciai jöttmentek hada, kik megtestesült óemberként rágták és rágják szét a romjaiban, a hősök csontjain mégis, csak azért is, mindig, újra meg újra feltámadásra képes hont. Ha már az ószövetségi Sionuk elveszett bűneik, Isten elleni lázadásaik miatt, hát vesszen az újszövetségi életrend legigéretesebb magaslata: a magyar Sion is. Szintén Ady írja a magyar Sionról: »Ennyi zavar, vágy, indulat, zsidó nem tombolt soha semmiféle népben...« Miután pedig nem lehet minden palesztint kifüstölni nácikat is megszégyenítő fasiszta módszerekkel a Jordán partja mellől, hát jönnek megint a Duna partjára, hol internacionalistán, hol nemzetieskedve, hol kozmopolitán még egyet rúgni a magyarba, hiszen kedvet kaptak hozzá. Ők hisztérikusak a megszólítástól is: KERESZTYÉN MAGYAR ÁLLAM. Azt mondják: kirekesztő. Minden augusztus 20-án megszólal a hamis tétel magyart kisemmiző rikácsolásukban: Szent István befogadó magyar állama. Németh László minderről azt mondja, hogy szeretnénk mi ma olyan tiszta helyzetet, mint Szent István többnyelvű államában volt, ahol a hazafiság leple alatt a többségbe nem hazudhatta át magát a kisebbségi. Hát halld meg magyar az ezredik keresztyén magyar állami év ezer év ősi jussán és jogfolytonosságán alapuló, egyetlen életre vezető üzenetét: REKESZD KI ŐKET! MERT HA TE NEM TESZED MEG, ŐK TESZIK MEG VELED! Erre figyelmeztet minket ezer év kínja, megrabolt és ezerszer is kifosztott hazánk ama »magasban« mégis meglévő öröksége és nem utolsósorban Ramallah kődobáló fiai.”
__label__államadósság 1.00001 __label__pénzügy 0.992664 __label__társadalom 1e-05 __label__kultúra 1e-05 __label__gazdaság 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__államadósság 1.00001 __label__geography__magyarország 1.00001 __label__pénzügy 0.997613 __label__geography__európai@@unió 1e-05 __label__politika 1e-05 __label__geography__usa 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 $$$ __label__államadósság __label__pénzügy geography__magyarország genre__címlapsztori genre__grafikon genre__keretes year__2013 $$$ Az államadósság alakulása $$$ Az államadósság alakulása 13210083.pdf
__label__televízió 0.00574025 __label__média 0.00117951 __label__országgyűlés 0.000921051 __label__belpolitika 0.000636334 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__geography__magyarország 1.00001 __label__organization__országos@@rádió@@és@@televízió@@testület 0.348655 __label__országgyűlés 0.0408557 __label__országgyűlési@@ülésnap 0.0174525 __label__jog 0.0109969 __label__rádió 0.00649827 __label__person__kovács@@péter 0.00338661 __label__média 0.00264167 __label__organization__szdsz 0.0021257 __label__person__demendi@@lászló 0.00142036 $$$ __label__közigazgatás __label__kultúra __label__média __label__vezetőváltás geography__magyarország person__majtényi@@lászló organization__országos@@rádió@@és@@televízió@@testület genre__hír year__2008 $$$ ORTT: befutott jelöltek $$$ ORTT: befutott jelöltek Az ombudsmannak korábban sikertelenül jelölt Majtényi Lászlót megválasztotta az Országos Rádió és Televízió Testület elnökének hétfőn az Országgyűlés. A köztársasági elnök és a kormányfő által közösen ajánlott Majtényi 199 igent kapott, támogatta az MSZP-, az SZDSZ- és az MDF-frakció, miközben a Fidesz és a KDNP képviselői tartózkodtak. A testület pártdelegált tagjainak megválasztása szokás szerint csak formaság volt: Ladvánszky Györgyöt (MSZP) 330, Szalai Annamáriát (Fidesz) 274, Tímár Jánost (SZDSZ) 332, Tirts Tamást (KDNP) 326, Wéber Jánost (MDF) 332 igennel választotta meg a Ház.
__label__autóipar 1.00001 __label__járműipar 0.928419 __label__autóalkatrész-gyártás 0.129413 __label__részvény 0.0433758 __label__autójavítás 0.00328306 __label__autópiac 0.00193673 __label__autókölcsönzés 0.000921051 __label__autó-összeszerelés 0.000742181 __label__fúzió 0.000580316 __label__autóimport 0.00054578 $$$ __label__autóipar 1.00001 __label__geography__németország 1.00001 __label__organization__opel 0.992433 __label__járműipar 0.228166 __label__organization__daimler 0.206904 __label__organization__audi 0.148057 __label__autóalkatrész-gyártás 0.0758682 __label__organization__e.on 0.0229874 __label__organization__volkswagen 0.016413 __label__organization__bosch 0.0132328 $$$ __label__autóalkatrész-gyártás __label__autóipar geography__németország organization__opel genre__hír year__2012 $$$ A német Opel autógyár $$$ A német Opel autógyár 2016-ban leállítja bochumi üzemét, ahol csak az alkatrészgyártás és a logisztikai központ marad meg. A cég éves üzemi vesztesége 1,4 milliárd euró lehet, iparági becslések szerint minden eladott Opel gépkocsin átlagosan 940 eurót buknak.
__label__vallás 0.737168 __label__egyház 0.156115 __label__kereszténység 0.0695518 __label__filozófia 0.0446909 __label__szekta 0.0384762 __label__pszichiátria 0.033096 __label__szexualitás 0.0209742 __label__etika 0.0185566 __label__kultúra 0.0128312 __label__társadalom 0.0062999 $$$ __label__vallás 0.917313 __label__geography__magyarország 0.658428 __label__egyház 0.103759 __label__kereszténység 0.090103 __label__pszichiátria 0.0656148 __label__filozófia 0.0534133 __label__szexualitás 0.0460439 __label__kultúra 0.0362301 __label__etika 0.028446 __label__organization__katolikus@@egyház 0.0229874 $$$ __label__társadalom __label__vallás genre__cikk author__izsák@@norbert year__2003 $$$ A FELEBARÁTI SZERETET „FEJLŐDÉSTÖRTÉNETE”, A másik orca $$$ A FELEBARÁTI SZERETET „FEJLŐDÉSTÖRTÉNETE” A másik orca „Hol itt a felebaráti szeretet?” - kérik-kérjük számon gyakorta, amikor egy magát Krisztus követőjeként meghatározó ember netán gorombán közeledik a más párt - vagy futballcsapat - iránt elkötelezett embertársához. A válasz aligha könnyű, hiszen a fogalom magában a katolikus egyházban is jelentős fejlődésen ment át. „Új parancsolatot adok néktek, hogy egymást szeressétek; amint én szerettelek titeket, úgy szeressétek ti is egymást” - mutatott az ószövetségi „szemet szemért” elvtől radikálisan eltérő utat 2 ezer évvel ezelőtt Jézus Krisztus. Az egyszerűnek tetsző parancsolat kivitelezését az is nehezíti, hogy - mint emlékezetes - alkalomadtán maga Krisztus is kötélből font korbáccsal hajtotta ki a jeruzsálemi Templomból a kereskedőket, vagy „leviperázta” - sőt „leördögfattyazta” - kora vallási vezetőit. Nem csoda hát, ha a szeretet mikéntjét már az egyház eltökélt üldözőjéből annak apostolává lett Pál is szükségesnek érezte némileg pontosítani. Ennek során a korinthosziakhoz írt első levelének 13. fejezetében - közismertebb nevén a Szeretethimnuszban - azt hirdette, hogy a szeretet türelmes, nem irigykedik, nem gerjed haragra, mindent remél, és mindent elhisz. Ez utóbbit aztán sokan olyannyira komolyan vehették, hogy Lukianosz 2. századi görög szatirikus már előszeretettel élcelődött a keresztények hiszékenységén, mondván, „minden csaló rájuk erőszakolja magát, és igen gyorsan kereshet rajtuk komoly pénzeket”. Nem véletlen, hogy Pál apostol egy későbbi, a kis-ázsiai Galata tartományban élő keresztényeknek címzett levelében már nem megértő szeretettel fogadta, hanem súlyos átokkal fenyegette azokat, akik félrevezetni kívánják a jámbor lelkeket, akik „el akarják ferdíteni a Krisztus evangéliumát”. De még a szeretet apostolaként is ismert János is azt javasolta egyik levelében, hogy ha valaki más „tudományt” kívánna terjeszteni a gyülekezetben, az ilyen embert „ne fogadjátok be házatokba, és azt ne köszöntsétek”. Ez a másként gondolkodó, tévelygő tanítók iránti - mondhatni - korlátozott szeretet aztán gyökeret vert az egyházban, és néha már-már gyűlöletként szökkent szárba, például a középkorban az eretnekeket a világi hatóságoknak sokszor már csak a halálos ítélet végrehajtására átadó inkvizítorok indulataiban is. Igaz ez akkor is, ha IX. Gergely pápa - mint mondta maga is - tulajdonképpen a hívek és Isten igazsága iránti szeretetből és oltalomból hozta létre csaknem nyolcszáz évvel ezelőtt a téves tanokat követők ellen a hitvédelemmel foglalkozó inkvizíciós hivatalt. Sőt a maival nehezen összehasonlítható középkori szemlélet szerint még akkor is az isteni kegyelem és szeretet nyilvánulhatott meg, amikor az egyház kebelébe visszatérő tévelygőket korbácsolással, netán életfogytig tartó börtönnel sújtották. Ezekre ugyanis akkortájt nem annyira büntetésként, mint inkább az üdvösséghez és a lelki megjobbuláshoz vezető vezeklésként tekintettek. Így azután, jóllehet a meg nem térő eretnekek sokszor végezték máglyán, a korabeli gondolkodás ezt sem kegyetlenségként értékelte, sokkal inkább akként, hogy ezzel a bűnöst tulajdonképpen megakadályozták téveszméi hirdetésében, következésképp abban, hogy ezáltal az utolsó ítélet napján még súlyosabb büntetést vonjon magára. Némiképp hasonló logika mentén érvelnek egyébként ma azok a protestáns gyökerű ultrakonzervatív keresztények is, akik az Egyesült Államokban néha tettleg is bántalmazzák az abortuszban vétkesnek vélt személyeket: ilyenkor ugyanis arra hivatkoznak, hogy a meg nem született csecsemők iránti szeretet, illetve az orvosok és nővérek túlvilági élete iránti aggódás vezeti őket. A mai szemmel könyörtelennek tűnő bánásmód és a valóságos szeretet közti viszony dialektikájára mutatott rá Pázmány Péter, a protestánsokkal folytatott hitvitáiban a magyar nyelvet színes nyelvi leleményekkel gazdagító 17. századi esztergomi érsek is, amikor leszögezte, hogy „gyűlölhetjük az ember gonoszságát, sőt kívánhatjuk, hogy Isten a gonosz embert megzabolázza (...), de magát az embert (...) - még ha ártalmas felebarátunk légyen is - nem szabad gyűlölni”. Olyannyira nem - mondta -, hogy „Krisztusra haragszunk, ha felebarátunkra haragszunk”. Ami nyilván más megvilágításba helyezi a közte és Méliusz Juhász Péter református püspök közötti - első, felületes olvasásra a másik erkölcsiségét és szellemiségét illető válogatott sértésekként is értelmezhető - érvzuhatagot, amely Pázmány korában (és idézett állásfoglalásának tükrében) még belefért az elvárható felebaráti szeretet fogalmába. A szeretet motiválta - ezek szerint látszólagos - szeretetlenségek mögött Clive Staples Lewis protestáns oxfordi irodalomtörténet-professzor A szeretet négy arca című könyvében azt sejti, hogy a középkorban a teológusok leginkább attól óvtak, nehogy a hívek túlságosan, „már-már bálványimádó módon” szeressék embertársaikat. Nem ritka - írja -, hogy e tekintetben sokszor a rokonokban, sőt még a házastársban is Isten vetélytársát látták. Ennek lelki rugóit kutatva Lewis részben az általa is tisztelt Szent Ágostont is felelősnek tartja abban, hogy sok keresztény mind a mai napig csak kevéssé - pontosabban: nem megfelelő módon - szeret. Az egyházatya arról ír Vallomásaiban, milyen sötét depresszióba taszította őt egy barátjának a halála. Emiatt viszont arra a máig ható következtetésre jutott: az embernek nem szabad múlandó dolgokhoz kötni a boldogságát, és jobb, ha csakis az Örökkévaló iránt táplál szeretetet. Amivel szemben Lewis eleven cáfolatként említi Krisztust, aki vállalta a szeretettel együtt járó szenvedést, és többször is könnyekre fakadt - például barátja, Lázár halálakor. A szeretet megfelelő szintjének kiválasztását az is nehezítheti, hogy maga a teológia is sokféle szeretetet különböztet meg. Az egyik, katolikusok és protestánsok által egyaránt elfogadott hármas felsorolás szerint például: a szeretet legprimitívebb formája az erosz (testi szerelem), ami leginkább érzéki, gyakran igencsak önző szeretet és fizikai vonzalom; ennél magasabb rendű a filia, az áldozathozatalra is képes, úgymond (fele)baráti szeretet, ám mind között a legnemesebbnek tartott az agapé, ami az isteni, önfeláldozó szeretetet jelenti. Az ógörög nyelvvel foglalkozó teológusok szerint éppen az ilyen, a magyar nyelvben megkülönböztethetetlen nüanszok okán nem is adható vissza pontosan az Újszövetség egyik fontos passzusa. Nevezetesen János evangéliuma utolsó, 21. fejezetének az a jelenete, amelyben a feltámadott Krisztus rehabilitálja az őt korábban háromszor megtagadó Pétert. A magyar fordításból ugyanis a fent említett nyelvi nehézségek okán csak annyi tudható meg, hogy Jézus háromszor kérdezi meg Pétertől, szereti-e, mire Péter háromszor válaszol igennel - mintegy jóvátéve korábbi árulását. Az eredeti szöveg ismerői viszont rámutatnak, hogy itt Péter és Jézus nem mindig ugyanarról a szeretetről beszél. Jézus azt kérdezi kétszer egymás után Pétertől, hogy agapéval, azaz önzetlen, isteni szeretettel van-e iránta, mire Péter szomorúan azt válaszolja, hogy ő bizony filiával, azaz forró, ám „csak” baráti szeretettel képes szeretni Krisztust. Erre Jézus harmadszorra praktikusan, már ez utóbbival teszi fel kérdését, amire Péter végre megkönnyebbülten vághatja rá, hogy igen: filiával azért szereti. A helyes indíték nemcsak Isten, hanem a felebarát szeretésében is kulcsfontosságú. Helmut Weber német katolikus erkölcsteológus nemrégiben magyarul is megjelent, Általános erkölcsteológia című munkájában veszélyesnek mondja, ha valaki úgymond „Isten kedvéért” szereti a felebarátját. Ilyenkor ugyanis - írja - a felebarát csupán eszközzé válhat Isten szeretésében, aminek következtében „előbb-utóbb mindkét szeretet elsorvad”. Weber könyve szerint viszont ha valaki - akár még ateistaként is - igazán szereti az embereket, abban, akár öntudatlanul is, mégiscsak „ott van az isteni szeretet egyfajta formája”. Ebből akár még az a kérdés is következhet: vajon felebarátnak tekinthető-e az ellenség? És ha igen, ugyanúgy kell-e szeretni őt, mint a „rendes felebarátot”? E tekintetben még ma sincs egyetértés a kereszténységen belül. Egyesek, így például Ortensio da Spinetoli olasz kapucinus teológus a Lukács evangéliumához az 1980-as években írt, magyarul is publikált kommentárjában úgy véli, hogy „a személyes ellenség nem hasonlítható a közösség vagy a társadalom ellenségéhez”. Míg az előbbi iránt sok türelemmel kell viseltetni, addig - ajánlja Spinetoli - „nem mondatott, hogy ugyanígy kell viselkedni az osztálygyűlölet, a munkaadói egoizmus, a politikai zsarnokság vagy a vallási elnyomás alatt szenvedő közösség egészének is”. Szerinte ezért még akár az is megengedett, hogy a hívő „adott esetben szélsőséges kezdeményezésekbe” bocsátkozzon a társadalom ellenségeivel szemben. Jelenits István piarista teológus az Élet és evangélium című könyvében - másokra is hivatkozva - épp ellenkezőleg gondolja. Hiszen - mondja - „mit érne, ha csak csip-csup ellentéteket” oldana fel a szeretet, és a nagyobb konfliktusokkal szemben tehetetlen lenne? Sőt - írja -, aki igazán szeret, szüntelenül felteszi magának a kérdést: nem múlik-e rajta is, hogy ellenségként kell szemben állni? Jelenits egyébként némileg újraértelmezi a krisztusi szeretetet is, mivel szerinte Jézus nem feltétlenül várja el, hogy ugyanolyan szívesen gondoljunk az ellenségeinkre, mint a barátainkra. Eszerint elegendő, ha imádkozunk értük, áldást kérünk rájuk, és jót teszünk velük. A felebaráti szeretet új, mai értelmezésének alapjait egyébként a második vatikáni zsinatot 1965-ben lezáró VI. Pál azzal vetette meg, amikor a Gaudium et spes kezdetű lelkipásztori konstitúciójában felszólított, hogy „a tiszteletet és szeretetet azokra is ki kell terjesztenünk, akik társadalmi, politikai vagy éppen vallási kérdésekben másként vélekednek, vagy más magatartást tanúsítanak, mint mi”. Mert - szól a pápai üzenet - „ha nagyobb emberséggel és szeretettel igyekszünk gondolatviláguk mélyére hatolni, könnyebben kezdhetjük el velük a kérdések megbeszélését”. IZSÁK NORBERT
__label__kultúra 0.705795 __label__zene 0.341593 __label__művészet 0.212079 __label__popzene 0.160276 __label__történelem 0.0203424 __label__fiatalok 0.0116973 __label__humor 0.00610756 __label__szórakoztatóipar 0.00592107 __label__koncertszervezés 0.00556492 __label__rendezvényszervezés 0.00461957 $$$ __label__geography__magyarország 1.00001 __label__kultúra 0.699264 __label__zene 0.201823 __label__popzene 0.0803675 __label__művészet 0.0321107 __label__rendezvényszervezés 0.0062999 __label__fiatalok 0.0062999 __label__színház 0.00507033 __label__ifjúsági@@szervezet 0.0043415 __label__szórakoztatóipar 0.00395541 $$$ __label__kultúra __label__popzene __label__történelem __label__zene geography__magyarország organization__bizottság@@együttes genre__cikk author__vajna@@tamás year__2007 $$$ A BIZOTTSÁG-SZTORI, Kalandra el! $$$ A BIZOTTSÁG-SZTORI Kalandra el! Az idei szeptember slágerlistáinak dobogós helyeire röpítette a retróhullám az 1985-ben feloszlott Albert Einstein Bizottságot. Fél évtizedes működésük igazi szocialista szürrealista történet. „Mit látsz, Laca? - Egy nagy segget látok, de lehet, hogy csak hallucinálok...” A még a rendszerváltás után születettek körében is ismert, az idősebb exalternatívok berkeiben pedig valóságos összetartozást kifejező szállóige ma a korhatáros címke felragasztására kötelezné a lemezkiadókat. 1983-ban viszont az A. E. Bizottság Kalandra fel! című - az idézett dialógussal kezdődő - albumát bárminemű figyelmeztető jelzés nélkül, majd 30 ezer példányban dobta piacra a szocialista kultúra egyik bástyájának tartott, monopolhelyzetű Magyar Hanglemezgyártó Vállalat (MHV). A szürrealista, dadaista - afféle szabad ötletek füzéreként is felfogható - szövegvilágú, minimálzenét játszó Bizottság debütáló albuma leginkább a totális tiltásról a húzd meg-ereszd meg taktikára áttérő könnyűzenei politikának s a lemezgyáron belüli hatalmi átrendeződésnek köszönhette megjelenését. A nagylemez kiadása azért is meglepő, mert a 16 számot jegyző együttest két évvel korábban valósággal kiátkozták. 1981. március végén a Kommunista Ifjúsági Szövetség (KISZ) budapesti bizottsága politikai képzési központjának vezetője, a mára balbal politikai pamfletíróvá avanzsált Kende Péter, valamint a jelenleg szocialista frakcióvezetőként működő Lendvai Ildikó - akkor a KISZ központi bizottsága (kb) kulturális osztályának vezetője - a korral lépést tartva (vagy legalábbis igyekezve) szakmai-politikai találkozót hívott össze a tatai KISZ-táborban. A könnyűzenészek első országos tanácskozásán - ahogy akkortájt emlegették, a tatai poptalálkozón - Tóth Dezső művelődési miniszterhelyettes elvtársi határozottsággal jelölte ki a határokat (HVG, 2002. november 9.). Egyebek mellett kijelentette: „Az ifjúsági szórakoztatásban nincs helye a működési engedély nélkül tevékenykedő, politikailag, eszmeileg ellenséges, gyűlölködő, elvadult csoportoknak.” Név szerint említette a zeneileg csiszolt, de politikailag karcos URH-t, a Kontroll Csoportot és a képzőművészekből álló Bizottságot. „A popszakma jelen lévő képviselői ezt az álláspontot ott elfogadták, elhatárolták magukat ezektől a kalandor vállalkozásoktól” - értesítette a miheztartás végett beosztottjait Bors Jenő, az MHV igazgatója 1981. október 23-án a vállalat belső hírlevelében. Tény, hogy a nevezetes találkozón a könnyűzenészek frissiben alakult szakszervezetének képviselője, az Illés együttes szövegírója, Bródy János úgy nyilatkozott, ők csak a profikat képviselik, amatőrökkel nem foglalkoznak. Hogy az ekképpen kirekesztett Bizottság mivel is vonta magára az aczéli kultúrpolitika korifeusainak - a lemez megjelenésének idejére, úgy tűnik, elpárolgó - haragját, s nem mellesleg az állambiztonság figyelmét? Például az állampárt legmagasabb testületeire utaló névvel, s a párt központi lapjának, a Népszabadságnak a fejlécére emlékeztető designnal. S egyáltalán: a szabad szellemmel - válaszolja meg a kérdést Szőnyei Tamás, a zenekar történetét feldolgozó, az Artpool művészettörténeti intézet honlapján is olvasható esszéjében. Az sem szülhetett jó vért, hogy a - politikailag műveltebb barátaik tanácsára - utóbb, biztosítékként az Albert Einsteinre utaló A. E. monogramot a neve elé biggyesztő „bulizenekar” egyre jelentősebb rajongótáborral rendelkezett. A hatósági gyanút tovább növelte, hogy a Bizottság egyik tagja büntetett előéletű volt. Az egyik frontembert és éceszgébert, ef Zámbó Istvánt ugyanis 1970 nyarán a szentendrei Fő téren többedmagával előadott, rendszerellenesnek minősített happeningje miatt 1970-ben hat hónapra bekasztlizták. A szervezkedés tényállását a nyomozó hatóság egypéldányos röpcédulákkal támasztotta alá. „Temessük el a valóságot, ami látszólagosságával hazuggá tesz minden formát!” - hirdette például az Edwinista manifesztum című tárgyi bizonyíték. Miközben az ef Zámbó, Wahorn András és feLugossy László képzőművészek által 1972-ben alapított, a szocialista művészeteszménnyel szembemenetelő szentendrei Vajda Lajos Stúdió csupán marginális kultúrpolitikai problémát jelentett, az ugyancsak a felsoroltak által gründolt, és 1979 végétől muzsikálgató Bizottság tevékenysége hirtelenjében „össztársadalmi kérdéssé” nőtte ki magát. Ugyanis a kiszorítottságukból erényt kovácsoló Beatrice frontembere, a polgárságot a „Nemzet Csótányaként” pukkasztó Nagy Feró nem mindennapi antrét biztosított számukra: Albert Einsteinék a „Ricse”, az amerikai beatnemzedék magyarországi helytartójának számító Hobo Blues Band és a kőkemény rockban utazó P. Mobil előzenekara lehettek 1980. augusztus 23-án az óbudai Hajógyári-szigeten megrendezett Fekete Bárányok Fesztiválon. A mederben tartást célul kitűző KISZ kb égisze alá tartozó Ifjúsági Magazin és a szintén ifjúkommunista cég, az Expressz Ifjúsági és Diák Utazási Iroda által szervezett, 25 ezer csápolót bepörgető bulin a Bizottság finoman szólva sem aratott osztatlan sikert. Az ifjúsági sajtó azonban ódákat zengett róluk. A zenekar legnagyobb erényének azt tartották, hogy ha ki is alakított valamifajta repertoárt, folyamatosan bizonytalanságban, szellemi izgalomban tartotta a közönségét - ugyanis a hangosításbeli és zenei bakik, valamint az előadók képzetlensége is a műsor szerves részét képezték. Az ott is jelen lévő éber titkosszolgák persze valami egészen mást véltek felfedezni e spontán (re)akciókban. „Az engedéllyel nem rendelkező együttes egyik fő célja a koncertjeiket látogató közönség megnyerése, de nem a zene erejével, hanem a színpadon tanúsított »balhés« magatartáson keresztül” - summázta 1981. október 21-ei jelentésében Gábor Róbert, a Pest megyei Rendőr-főkapitányság III/III-as ügyosztályának főhadnagya. (Ehhez az összegző értékeléshez, valamint a Bizottságról szóló, egy évvel korábban megnyitott aktához egyébiránt elsősorban Vikidál Gyula szállította az információt, Dalos fedőnéven.) A „lankák, lankák, néha lankák / neutronbomba / magazin / bisz-basz, bisz-basz, nyisz-nyasz, nyisz-nyasz” kezdetű, vagy a „Nem bírom a gyűrődést, nem bírom a gyűrődést / Rosszak az idegeim, rosszak az idegeim”, illetve a „Már megint itt van a szerelem / Már megint izzad a tenyerem” rímpárral induló és a „köpni kell, pü, pü” konklúzióval záruló nótáik pillanatok alatt alternatív slágerekké lettek - legalábbis a fővárosban és a pesti flaszterértelmiség által HÉV-vel könnyedén megközelíthető agglomerációban. (Korábban telt ház esetén is legfeljebb egy-kétszáz fős közönség előtt koncertezett a banda Szentendrén, Pomázon és Gödöllőn.) A tatai poptáborbeli kiátkozás a rezsim szempontjából érthető volt, ám azt csak találgathatjuk, miért állt be gyökeres fordulat másfél évvel később. „Vagy ők kerestek meg, vagy én őket, már nem tudom, a lényeg az, hogy 1982 novemberében felvettük az egyik gödöllői koncertjüket, majd sokórai munkával Wahornnal közösen lemezképessé tettük az anyagot” - emlékezett vissza a HVG-nek Wilpert Imre, aki akkor az MHV Start márkanéven futó egységét vezette. A kádári diktatúra fokozatos elslamposodása mellett ez a lemezgyáron belüli hatalmi viszonyok átalakulásának is köszönhető volt. A politikailag érzékeny fülű, ám zeneileg süketnek mondott - beosztása szerint jogtanácsos, de a könnyűzenei ügyekben teljhatalmú - Erdős Péter ekkortájt vonult vissza a Neoton Família popmenedzserévé. Bors Jenő igazgató Erdős „kihullásával” részben ideológiai hátországát is elveszítette, nem véletlen, hogy a nála jóval fiatalabb Wilpert és munkatársai olyan kultúrpolitikai érveléssel győzhették meg, miszerint a Bizottsággal érdemes pozitív példát statuálni. Hogy „lám-lám ilyet is lehet a legvidámabb barakkban, nincs is baj az újhullámmal, a többi zenekar is lehetőséghez jut, csak várják ki a sorukat”. (A már említett Kontroll Csoport és az URH a rendszerváltás utánig vártak.) „Természetesen minden szót átnéztek, de úgy voltunk vele, csinálják csak, ezeknek a szövegeknek még használhat is, ha beleírnak vagy kihúznak valamit” - nyilatkozta a lemezkészítés körülményeiről 2004-ben a Könnyű zene, nehéz évek című, a korszakról szóló riportfilmben ef Zámbó. Wilpert és stábja végezetül a két évvel korábbi lengyelországi Szolidaritás-sztrájkra utaló „szükségállapot” szót a felvételen érthetetlenre manipulálták. De a „Mit látsz, Laca?” is okozott némi galibát. „Egyik délután hív a házi vonalon Bors titkárnője, hogy este hatra legyek a stúdióban, az igazgató elvtárs ott vár. »Ez meg mi, Wilpert, ezt hogy képzelitek, szó se lehet róla, hogy ezt kiadjuk!« kezdte Bors, aztán nagyon lassan sikerült meggyőznöm, hogy ez a művészi koncepció része, s különben is, ha nem adjuk ki, akkor a Bizottságból is olyan mártírbanda lesz, mint a Beatricéből” - emlékszik az 1983 elején megjelent korong utolsó megpróbáltatására Wilpert. Az egy évvel később, feloszlásuk előestéjén kiadott album már nagyobb vérveszteséget szenvedett el. Arról nem szólva, hogy a Jégkrémbalett eredetileg szürreális videoklipfüzérnek készült, csak nem ment át a cenzúrán (dobozban érte meg a rendszerváltást), még a film nyitányának szánt Békásmegyer című számot is le kellett cserélni a bakelit megjelenése érdekében. A kizsákmányolás felszámolását hirdető puhuló diktatúra korifeusai ugyanis azt már nem kockáztatták, hogy az ifjúság Wahornékat idézve esetleg azt kántálja: „A tévé be van kapcsolva / azt nézi minden rabszolga. / Tipikus mai munkaerő vagyok / a békásmegyeri rabszolgatelepen lakok.” VAJNA TAMÁS
__label__nyelvvizsga 0.692652 __label__nyelvoktatás 0.679189 __label__oktatás 0.136618 __label__közigazgatás 0.0675567 __label__felnőttoktatás 0.0251888 __label__nyelvészet 0.0100236 __label__személyi@@okmányok 0.00782589 __label__hivatalos@@nyelv 0.0042088 __label__tolmácsolás 0.00338661 __label__tanterv 0.00272499 $$$ __label__geography__magyarország 1.00001 __label__nyelvvizsga 0.77731 __label__nyelvoktatás 0.629785 __label__közigazgatás 0.233716 __label__oktatás 0.0758682 __label__nyelvészet 0.0179962 __label__felnőttoktatás 0.0132328 __label__organization__matáv 0.00523013 __label__geography__győr 0.00461957 __label__organization__idegennyelvi@@továbbképző@@központ 0.00447838 $$$ __label__nyelvvizsga __label__nyelvoktatás __label__oktatás geography__magyarország genre__cikk author__riba@@istván year__1999 $$$ Késésben a nyelvvizsgareform, Szinkronhiba $$$ Késésben a nyelvvizsgareform Szinkronhiba Hétpecsétes titokként kezeli az Oktatási Minisztérium a nyelvvizsgareform következő lépését, amely a vizsgáztatóközpontok kiválasztásának eljárási szabályait tartalmazó, állítólag a napokban megszülető miniszteri rendelet lesz. Szakemberek szerint azonban mindenképpen a „Rigó utca” kerül előnyös helyzetbe, noha éppen e vizsgaközpontnak a monopóliumát kívánták megtörni a reformmal. A nyelvvizsgareform kezdetének számító tavaly áprilisi kormányrendelet idén december 31-éig teszi lehetővé az eddigi rendszer fennmaradását. Jelenleg állami nyelvvizsga csak az Idegennyelvű Továbbképző Központban (ITK) - közkeletűbb nevén a Rigó utcában - tehető le (igaz, az egyetemi nyelvvizsgákat és szigorlatokat ezzel egyenértékűnek ismerik el a szabályok), a tavalyi kormányrendelet szerint viszont 2000 januárjától államilag elismert nyelvvizsgákat mindazokban a nyelvvizsgaközpontokban meg lehet szerezni, amelyek megkapják a Nyelvvizsgát Akkreditáló Testülettől (NYAT) az akkreditációt (HVG, 1998. április 4.). Ennek részletes feltételeit - például a vizsgák értékelési rendszerét, illetve hogy milyen infrastruktúrával és mennyi szakemberrel kell rendelkeznie a központnak - azonban még nem dolgozták ki, az erről szóló miniszteri rendelet tervezete e héten kerül döntésre Pokorni Zoltán miniszter asztalára. A miniszteri rendelet már késésben van, hiszen annak a NYAT felállítása után hat hónappal már életbe is kellett volna lépnie, a testület tagjait - főleg nyelvészeket, elnök a Veszprémi Egyetem tanára, Lengyel Zsolt lett - pedig már tavaly szeptemberben kinevezte Pokorni, vagyis március végére az új nyelvvizsgáztatási szabályoknak ismertté kellett volna válniuk. A HVG információi szerint azonban az akkreditációs testületen belül - amelynek tagjai hallgatási fogadalmat tettek, s nem tájékoztatják sem a sajtót, sem a szakmát - komoly nézeteltérések voltak, amit az is tetézett, hogy a NYAT-tagok szerint a tavalyi kormányrendelet számos ponton akadályozta a munkát. A kormányrendeletet szerintük több ponton módosítani kellene - például új vizsgaszinteket kellene bevezetni -, ám erre az Oktatási Minisztérium (OM) nem lát lehetőséget, valószínűleg azért, mert akkor végleg kifutnának az év végi határidőből. Az akkreditációs testület végül elkészült a javaslatával, ám ezzel az OM nem értett egyet, s szakértői bizottságot hívott létre, amely több kérdésben szembehelyezkedett a NYAT elképzeléseivel. Mivel a két testület nem tudott megegyezni, a rendelettervezet végső változatának elkészítését a minisztériumi apparátus vállalta magára, s arról információink szerint e hét elejéig még egyik előkészítő testületet sem tájékoztatta. A tavalyi kormányrendelet egyik célja, hogy a nyelvvizsgáztatásban megtörje a Rigó utca „monopóliumát”, s a tíz éve Magyarországon is letehető nemzetközi nyelvvizsgákat - mint az angol nyelvű Cambridge vagy Pitman, illetve a Goethe Intézet által nyújtott német - egyenrangúsítsa. Ezért a jogszabály értelmében 1999 folyamán akkreditáltatnia kell magát annak a nyelviskolának, amely jövő év január 1-jétől állam által elismert bizonyítványt akar kiadni. A rendelet által körvonalazott kritériumoknak azonban egyik nemzetközi nyelviskola gyakorlata sem felel meg - például az angol nyelvű vizsgák tesztjeit nem is Magyarországon javítják -, ezért a jogszabályalkotók úgy döntöttek, hogy a külföldi nyelviskolák számára biztosítják az úgynevezett egyenértékűsíthetőséget, azaz egy külön eljárás alapján megállapítják, a nemzetközi vizsgák egyes szintjei mely magyar szintnek felelnek meg. Ennek az ekvivalenciaeljárásnak a kidolgozása még a többi feladathoz képest is késésben van. Az idén valószínűleg csak azoknak a nyelvvizsgarendszereknek az akkreditálása lesz lehetséges, amelyeket Magyarországon dolgoztak ki, így a „hazai” nyelviskolák jelentős előnnyel indulhatnak majd a versenyben. Az ugyanis valószínű, hogy a nemzetközi nyelvvizsgák kidolgozói nem fogják külön Magyarországra átalakítani és érvényesíttetni rendszerüket, tehát meg kell várniuk, amíg az egyenértékűsítés feltételeit a NYAT kidolgozza és nyilvánosságra hozza. Külön gond számukra, hogy nem a piac értékítélete dönt majd a vizsgák díjáról, hanem az oktatási és a pénzügyi tárca együtt állapítja meg az árakat: jelenleg a legmagasabb, felsőfokú vizsga ára maximum 15 ezer forint lehet, míg a nemzetközi nyelvvizsgáknál már a középfokúak is drágábbak ennél. Általános nyelvvizsgaközpontként csak a Rigó utca lesz képes az idén akkreditáltatni magát - ez volt több, a HVG által megkérdezett szakember egybehangzó nyilatkozata. A tavalyi kormányrendeletben ugyanis olyan feltételeket fogalmaztak meg a jogalkotók, amelyeket a Rigó utcán kívül egyelőre más nem tud teljesíteni. A rendelet szerint például A (csak szóbeli), B (csak írásbeli) és C (szóbeli és írásbeli) típusú nyelvvizsga megszerzésének lehetőségét kell biztosítani (ugyanúgy, mint jelenleg a Rigó utcában van), s háromszintű - alap-, közép- és felsőfok - nyelvvizsga-rendszert kell „üzemeltetni”. (Ilyen egyetlen nemzetközi vizsgarendszerben nem található, sőt ez a felosztás a hivatalos Rigó utcai vélemény szerint is túlhaladott.) Az akkreditáció ugyanakkor nem kis pénzbe, egyes becslések szerint több tízmillió forintba kerül majd vizsgaközpontonként. A rendszer működtetése mellett a leendő központnak egyszeri akkreditációs díjat kell majd fizetnie, ami függ a vizsgahelyek és a nyelvek számától. Egyelőre nem tudni, hogyan oldódik majd meg a kis nyelvek vizsgáztatása, hiszen csak négy-öt világnyelv akkreditálása gazdaságos, mert az esetek több mint 90 százalékában ezekből próbálnak bizonyítványt szerezni. Ezt ellensúlyozandó, a kormányrendelet szerint a NYAT támogatja majd a kis nyelvek vizsgáztatását, azonban még az is kérdéses, önmagát hogyan tartja fenn: állami pénzt ugyanis nem kap, csak az akkreditációs, illetve az évente a vizsgaközpontoktól elvárt akkreditációfelügyeleti díjakra számíthat. Márpedig ha csak a Rigó utca fizeti ezeket a díjakat, akkor még a testület fenntartása is veszélybe kerülhet. Az ITK azonban még terjeszkedhet is, hiszen valószínűleg jelentős szerepet tölthet be ezentúl az egyetemi vizsgáztatásban. Jövő év elejétől ugyanis az egyetemeknek is akkreditáltatniuk kell magukat, ha államilag elismert nyelvvizsga-bizonyítványt szeretnének kiállítani. Nekik azonban csak akkor éri meg az egész eljárás, ha a saját diákok mellett az utcáról „beesetteket” is vizsgáztathatnak: a hallgatóktól ugyanis nem kérhetnének pénzt. Ha viszont a Rigó utcai ITK-val „kooperálnak”, s annak kihelyezett vizsgahelyeként működnek, a költségek jó része sem őket terhelné, s megoldódna vizsgarendszerük akkreditálásának gondja is. „Mi már tárgyaltunk a Rigó utcával, s nem kizárt, hogy együttműködünk majd” - mondta a HVG kérdésére Magyar Miklós, a Budapesti Közgazdaság-tudományi Egyetem (BKE) Társadalomtudományi Karának dékánja. Így általános nyelvvizsgát is le lehetne majd tenni a közgázon, míg ha saját maguk futnának neki az akkreditációnak, csak a szakmai nyelvvizsgáztatásban pályáznák meg a jogot. „Normális helyen nem a nyelvvizsgapapírt, hanem a nyelvtudást nézik” - mondta a HVG kérdésére Szalay Zsuzsanna, a London Stúdió nyelviskola ügyvezető igazgatója. Magyarországon azonban az államilag elismert nyelvvizsgának különleges szerepe van, hiszen több kedvezmény is kötődik hozzá. Jelenleg mind a köztisztviselők, mind a közalkalmazottak nyelvpótlékra számíthatnak ugyanis a Rigó utcában letett közép- vagy felsőfokú nyelvvizsgájuk után. Egy középiskolás diáknak különösen sokat számít egy ilyen bizonyítvány: ha megszerzett egy középfokú C vizsgát a Rigó utcában, akkor az 5-ös érettséginek számít, s iskolai nyelvórára sem kell tovább járnia, a felvételinél pedig - egyetemektől függően - 2-6 többletpontot is adnak érte. A magánszférában azonban a nyelvvizsgapapír szerepe egyre kisebb, sok multinacionális cég például egy általa kidolgozott rövid nyelvi felmérőt iktat be a hozzájuk pályázóknak. A tervek szerint 2004-től emelt szintű érettségit vezetnek be, s ekkortól kötelező lesz egy nyelvből az iskolában érettségizni, s ez középfokú nyelvvizsgának felel majd meg. Öt év múlva tehát megszűnne a nyelvvizsgáztatás igazi piaca, hiszen ma a próbálkozók több mint 80 százaléka - éppen a felvételi kedvezmények miatt - középiskolás. Az érettségi ilyen módosításával jócskán megcsappanna a vizsgaközpontok bevétele, már csak emiatt is kérdés a nyelviskolák számára, érdemes-e négy évre súlyos milliókért vizsgaközponttá válni. RIBA ISTVÁN