__label__elektronikus@@sajtó 0.0132328 __label__nemzetiségek 0.00556492 __label__választási@@kampány 0.00264167 __label__liberalizmus 0.00110873 __label__elnökválasztás 0.000949944 __label__merénylet 0.000656203 __label__nacionalizmus 0.00054578 __label__országgyűlési@@választás 0.000529305 __label__idegengyűlölet 0.000513336 __label__nemzeti@@függetlenség 0.000468313 $$$ __label__geography__szlovákia 0.314061 __label__geography__belarusz 0.0116973 __label__országgyűlési@@választás 0.00574025 __label__person__schuster 0.00574025 __label__választási@@kampány 0.00272499 __label__sajtó 0.00264167 __label__organization__szlovák@@nemzeti@@párt 0.00248262 __label__nemzetiségek 0.00206074 __label__kisebbségek 0.00193673 __label__person__vladimír 0.00182021 $$$ __label__belpolitika geography__szlovákia person__meciar person__vladimír genre__olvasói@@levél author__bárány@@zsolt year__1998 $$$ A V. M. tündöklése és bukása című $$$ A V. M. tündöklése és bukása című Szabó Iván-publicisztikát szeretném néhány gondolattal kiegészíteni (HVG, 1998. október 10.). V. M. (Vladimír Meciar) elsősorban nem az EU-nak és a NATO-nak, hanem a szlovák demokráciának, saját nemzetének okozott érdeksérelmet azzal, hogy mozgalma rátelepedett a közéletre. Legjobb meggyőződésem szerint nem igaz az az állítás, hogy fanatikusan hitt az önálló Szlovákiában. V. M. 1991 folyamán - amikor Ján Carnogursky Szlovákiának már önálló képviseletet követelt az ENSZ-ben és saját csillagot az EU zászlaján -, áprilisig még a föderációs berendezkedés elkötelezett híve, szeptemberben pedig már a konföderációt támogatja. Ezeket a tisztázatlan tartalmú fogalmakat azonban főleg arra használta, hogy a csehekkel kapcsolatos elképzeléseiről ne kelljen egyértelműen nyilatkoznia. Számára az előnyös a közös állam lett volna zavaros kompetenciákkal, ahol permanensen lehetett volna Prágával konfrontálódni a szlovák érdekek deklarált védőjeként fellépve. V. M. a bajok forrásául nem a magyarokat, hanem az egész ellenzéki oldalt jelölte meg - szlovákellenesek voltak az ellenzéki szlovák pártok, az újságok (Smena), a tv (Markíza), a rádió (Twist) és a köztársasági elnök -, velük szemben legalább olyan rendszerességgel és durván lépett fel, mint a magyarok képviselői (pártok, iskolaigazgatók, Új Szó) ellen, tehát ebből a szempontból nem diszkriminálta a nemzeti-etnikai kisebbséget. A Markíza magántelevízió megszállásának - a parlamenti választások előtt egy héttel - a választókra gyakorolt pszichológiai hatása viszont annyira egyértelműen az ellenzék számára volt kedvező, hogy erős a gyanúm, ez nem V. M. műve volt. Nem osztom a szerző feltétlen optimizmusát, hogy süllyesztőbe került egy minidiktátor. V. M.-et kétszer váltották le, háromszor lett miniszterelnök. Vert helyzetből mindannyiszor visszatért, sőt mozgalma néhány hete erősítette meg őt elnöki pozíciójában. Szlovákiában most kemény gazdasági megszorító intézkedések, az új kormányon belül erős politikai, ideológiai feszültségek várhatóak. Akik követték V. M. eddigi politikai pályafutását, könnyen beláthatják, hogy ideális konstelláció alakulhat ki néhány éven belül egy kipihent V. M. come backjéhez. Azt se feledjük, hogy a leendő széles koalíció minden pártja a közvetlen elnökválasztást szorgalmazza programjában. Ezen V. M. egyszer majd szintén jó eséllyel indulhatna. BÁRÁNY ZSOLT (Budapest)
__label__szerencsejáték 0.999206 __label__kaszinó 0.998911 __label__kereskedelmi@@rádió 0.125933 __label__kereskedelmi@@televízió 0.0875738 __label__vendéglátóipar 0.0827073 __label__állami@@ingatlan 0.0566624 __label__off@@shore@@cég 0.0433758 __label__sportfogadás 0.019134 __label__biztonsági@@szolgálat 0.019134 __label__média 0.0169249 $$$ __label__geography__magyarország 1.00001 __label__kaszinó 1.00001 __label__szerencsejáték 1.00001 __label__person__vajna 1.00001 __label__person__andrew 0.999507 __label__organization__las@@vegas@@casino@@kft. 0.658428 __label__organization__magyar@@broadcasting@@co.@@kft. 0.52343 __label__organization__belvárosi@@kaszinó@@kft. 0.355785 __label__organization__radio@@plus@@kft. 0.281416 __label__organization__av@@investments@@befektetési@@kft. 0.245095 $$$ __label__befektetés __label__kaszinó __label__szerencsejáték geography__magyarország person__vajna person__andrew organization__las@@vegas@@casino@@kft. genre__hír year__2016 $$$ Las Vegas Casino: kaszinóstafírung $$$ Las Vegas Casino: kaszinóstafírung Csaknem egymilliárd forinttal gyarapodott az Andrew G. Vajna filmügyi kormánybiztos, kaszinókirály érdekeltségébe tartozó Las Vegas Casino Játékkaszinó Üzemeltető Kft.: 982 millió forintnyi követelést apportált bele anyacége, a luxemburgi bejegyzésű Las Vegas Casino S.a.r.l. Az apport a kft 2014-ben keletkezett hárommilliárdos osztalékának ki nem fizetett része, ennek engedményezése után a kaszinócég törzstőkéje tízmillióval, 625 millió forintra nőtt, a többi tőketartalékba került. A Las Vegas Kft. tavaly tízéves kaszinókoncessziós jogot kapott azzal a feltétellel, hogy nem maga, hanem újonnan létrehozott társaság üzemeltetheti a kaszinókat – ez után alapította az LVC Gold és az LVC Diamond Kft.-t. A szintén Vajna érdekeltségébe tartozó AV Investment Kft. két új vagyonkezelőt hozott létre az év végén. Mindkettőt, a Bright Times és a Lucky Ventures Kft.-t is Vajna vezeti. Az AV Invest a közvetlen tulajdonosa a Tv2 megvásárlásában főszereplő Magyar Broadcasting Co. Kft.-nek és az egykori Roxy frekvenciájára pályázó Radio Plus Kft.-nek. A filmforgalmazó InterCom Zrt.-ben pedig tulajdonoscsere történt: a céget a Magyar Enterprises C.V. helyett ennek anyavállalata, az ugyancsak Curacaón bejegyzett Valdi Corporation C.V. jegyzi. A curacaói cégnyilvántartás szerint a Valdi Corporationben Vajna supervisory director, vagyis felügyelőbizottsági tag.
__label__külpolitika 0.984104 __label__határon@@túli@@magyarok 0.00782589 __label__diplomácia 0.00539494 __label__alapszerződés 0.00308537 __label__protokoll 0.00146506 __label__belpolitika 0.00104223 __label__köztársasági@@elnök 0.000979752 __label__kormányátalakítás 0.000949944 __label__amnesztia 0.000949944 __label__kormányülés 0.000865901 $$$ __label__geography__magyarország 1.00001 __label__geography__románia 1.00001 __label__külpolitika 0.96379 __label__korrupció 0.0695518 __label__person__németh@@zsolt 0.0222962 __label__person__adrian 0.019134 __label__geography__tusnádfürdő 0.0116973 __label__person__klaus 0.0103382 __label__person__orbán@@viktor 0.00913564 __label__geography__csíkszereda 0.00610756 $$$ __label__határon@@túli@@magyarok __label__kisebbségek __label__külpolitika __label__nemzetiségek geography__magyarország geography__románia person__basescu person__traian person__vona@@gábor genre__hír year__2013 $$$ Erdélyi üzengetés $$$ Erdélyi üzengetés Politikai hisztériát okozott Romániában Vona Gábornak, a Jobbik elnökének az Erdélyi Magyar Ifjak borzonti táborában tett kijelentése, miszerint vállalják a konfliktust a román állammal, amennyiben a magyar érdekek képviselete ezzel jár. A román média hadüzenetnek minősítette Vona kijelentését, a külügyminisztérium elhatárolódást kért Budapesttől, amelyet meg is kapott: a Jobbik ellenzéki párt, nem vesz részt a magyar kormány munkájában, és nem is osztozik annak felelősségében. Az ügy el is csitult volna, ha Traian Basescu román államfő hétfőn Marosfőn nem önt olajat a tűzre. Az elnök kijelentette: ez volt az utolsó év, amikor a „pofátlan” magyar politikusok „szabadon lófrálhattak” Hargita és Kovászna megyében. A tusványosi nyári szabadegyetem betiltásával fenyegetőző Basescu (képünkön Orbán Viktorral Tusványoson, 2010-ben) szerint Magyarország kisebbségi kérdésekben „az instabilitás tűzfészkévé vált”, és ő maga vezető szerepet fog vállalni Budapest rendreutasításában.
__label__tőzsdeindex 0.685959 __label__tőzsde 0.422515 __label__szórakoztató@@elektronika 0.00913564 __label__informatika 0.00447838 __label__demográfia 0.00328306 __label__csillagászat 0.00155876 __label__pénz-@@és@@tőkepiac 0.000865901 __label__időjárás-előrejelzés 0.00071967 __label__részvény 0.000656203 __label__autóipar 0.000636334 $$$ __label__geography__németország 1.00001 __label__tőzsdeindex 0.743178 __label__tőzsde 0.0566624 __label__organization__dow@@jones 0.000580316 __label__geography__szászország 0.000529305 __label__organization__deutsche@@post 0.000468313 __label__person__wowereit 0.000468313 __label__person__horst 0.000454218 __label__organization__xerox@@corporation 0.000454218 __label__időjárás-előrejelzés 0.000440557 $$$ __label__pénz-@@és@@tőkepiac __label__tőzsde __label__tőzsdeindex geography__németország genre__hír year__2013 $$$ 9400 pontig szárnyalhat a DAX $$$ 9400 pontig szárnyalhat a DAX a keddi 8641 pontról akár már a következő fél évben, ez 9 százalékos felértékelődési potenciál. A német részvényindex az elmúlt napokban tört ki, majd az ezt követő visszatesztelés során mintaszerűen betöltötte a rést, ami támaszként szolgált, és onnan ismét felfelé indult. Az Erste Befektetési Zrt. szerint az emelkedést a kedvező technikai képen túl a DAX erős fundamentumai is támogatják. Az árfolyam és az eredmény hányadosát jelző, előretekintő egyéves P/E ráta jelenleg átlag fölötti, de a 2007-et megelőző, viszonylag nyugodt időszakban jellemzően a 13–14-es sávban mozgott az értéke. E sávot még csak most kezdi megközelíteni az index, így a sáv felső élével kalkulálva az eredmények növekedése nélkül is emelkedhet még 7,7 százalékkal anélkül, hogy túlértékeltté válna. Ehhez járulhat még hozzá a növekvő eredményvárakozás, amire a javuló gazdasági adatok tükrében reális esély mutatkozik, így a fundamentális oldal is támogatja az indexnek a technikai kép alapján lehetségesnek látszó 9 százalékos emelkedését.
__label__sajtó 0.00338661 __label__kultúra 1e-05 __label__pénzügy 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 1.00001 __label__organization__ice@@hockey@@stars@@zrt. 0.00240673 __label__organization__projekt@@kft. 0.00240673 __label__person__salha 0.00226185 __label__organization__heritage@@capital@@zrt. 0.00226185 __label__organization__kormányfőképző@@zrt. 0.00182021 __label__person__falah 0.00165848 __label__organization__www.napi.hu@@online@@kft. 0.00142036 __label__organization__ftc@@kereskedelmi@@kft. 0.00125484 __label__organization__nanovum@@zrt. 0.00117951 $$$ __label__humor __label__sajtó geography__magyarország organization__puncs@@zrt. genre__hír year__2007 $$$ Puncs Zrt.: szatirikus hetilap indul? $$$ Puncs Zrt.: szatirikus hetilap indul? Puncs Lapkiadó Zrt. néven 115 millió forint jegyzett tőkével kiadóvállalatot alapított az amerikai bejegyzésű Bookpaper Publisher Llc és a belize-i Kafan Development Inc., valamint a budapesti Gál Gyula. Az ő kezdeményezésére még 2004-ben Puncs néven nyilvántartásba vettek egy szatirikus hetilapot. A lapnak azóta sincs nyoma, a névért azonban a közelmúltban bejelentkezett a Híd Rádió Zrt. is, amely információink szerint először Puncs névre keresztelte volna a most Bors néven futó egykori Színes Bulvár Lapot.
__label__önkormányzat 0.0302246 __label__önkormányzati@@vagyon 0.0197291 __label__egészségügy 0.0128312 __label__kórházak 0.0106625 __label__magánszektor 0.00107496 __label__adósság 0.000636334 __label__önkormányzati@@költségvetés 0.000598409 __label__állami@@vagyon 0.000482855 __label__választott@@bíróság 0.000378298 __label__közigazgatás 0.000366971 $$$ __label__geography__magyarország 1.00001 __label__egészségügy 0.0460439 __label__önkormányzat 0.0259674 __label__kórházak 0.0203424 __label__geography__heves@@megye 0.0179962 __label__önkormányzati@@költségvetés 0.016413 __label__geography__harkány 0.00913564 __label__geography__hódmezővásárhely 0.00913564 __label__bíróság 0.00807199 __label__geography__gyula 0.00691384 $$$ __label__önkormányzat __label__önkormányzati@@költségvetés __label__pénzügy geography__baranya@@megye geography__borsod-abaúj-zemplén@@megye geography__csongrád@@megye geography__magyarország geography__pest@@megye genre__cikk genre__keretes year__2011 $$$ Vészfékek $$$ Vészfékek Szűcs Lajos, a Pest megyei közgyűlés fideszes elnöke egyebek mellett az illetékbehajtásról szóló jogszabályok 2007-es módosításával magyarázta a megye csődközeli helyzetét a Magyar Hírlapnak adott interjújában. A hivatkozott regulák azonban országos hatályúak, máshol még sincs vészhelyzet, igaz, ehhez kellett egy kis ügyeskedés is itt-ott – derül ki a HVG vidéki tudósítóinak jelentéséből. Ügyesen sakkozott például a Baranya Megyei Önkormányzat, amikor 2009 végén megszabadult legveszteségesebb intézményétől, az annak idején napi átlagban 80 milliós hiányt termelő megyei kórháztól, bár annak kétmilliárdos adóssága nála maradt a Pécsi Tudományegyetemmel kötött megállapodás alapján. Mindezzel azonban csak a hiány került egyik zsebből a másikba, hiszen a PTE Klinikai Központjába integrált megyei kórház most a Klinikai Központ éves szinten kétmilliárdos veszteségének kitermelésében vállal kulcsszerepet. Ezzel együtt a jelenlegi trend esetén csak idő kérdése lenne az osztozás Pest megye sorsában: Baranya hitelállománya 8,7 milliárd forint, működési hiánya 1,6 milliárd. A hitel jó részét ráadásul svájci frankban és euróban vették fel. A serpenyő másik oldalán a megye 1000 milliárdos vagyona van, ezért az ellenzék élesen támadta az adósság és a vagyon átadásáról szóló kormány–megye megállapodást a múlt heti közgyűlésen; az LMP feljelentést tervez az ügyben, a Jobbik pedig a közgyűlést oszlatná fel. A tizenöt település harminckét intézményének folyamatos működtetése egyelőre nem állította megoldhatatlan feladat elé a tulajdonos Csongrád Megyei Önkormányzatot sem. A kórházak, orvosi rendelők, iskolák, kollégiumok, óvodák, szociális intézmények, továbbá művelődési központ, levéltár és múzeum egyikében sem kellett korlátozást bevezetni sem az étkeztetésben, sem a fűtésben, áramellátásban, gázszolgáltatásban – tájékoztatta a HVG-t a közgyűlés sajtószolgálata. Elkerülték a botrányok Borsodot is. Ennek okát a megyeházán főképp az idén életbe léptetett szervezeti átalakításokban látják: összevontak például hét gyógypedagógiai intézményt, a középfokú oktatási helyek száma – szintén összevonások révén – 24-ről 7-re csökkent, a kazincbarcikai Jókai Mór Gimnáziumot pedig bezárták.
__label__ár 0.976321 __label__távközlés 0.294225 __label__telefon 0.119213 __label__gyógyszer-kereskedelem 0.0036036 __label__kábeltelevízió 0.00104223 __label__versenyszabályozás 0.000893046 __label__adatátvitel 0.000839589 __label__áremelés 0.000789366 __label__szolgáltatóipar 0.00071967 __label__árcsökkenés 0.000402042 $$$ __label__geography__magyarország 1.00001 __label__ár 0.997758 __label__telefon 0.831153 __label__távközlés 0.0433758 __label__szolgáltatóipar 0.033096 __label__organization__t-mobile@@rt. 0.00885735 __label__organization__matáv 0.00858749 __label__organization__westel@@rádiótelefon@@kft. 0.00539494 __label__információszolgáltatás 0.00395541 __label__internet 0.00299103 $$$ __label__ár __label__mobiltelefon __label__távközlés __label__telefon genre__táblázat year__1999 $$$ Egy perc nemzetközi beszélgetés ára $$$ Egy perc nemzetközi beszélgetés ára (kedvezmények nélkül, forint) Táblázat: Távhívás Internetalapú telefon Matáv* Pannon GSM Westel 900 Matáv Net- Phone** Inter- call** Ausztria 99,00 89,00 99,00 72,00 95,00 73,75 Románia, Szlovákia 99,00 89,00 99,00 95,00 - 100,00 Németország 135,00 121,50 99,00 95,00 78,00 73,75 Franciaország 135,00 121,50 99,00 95,00 78,00 80,00 Nagy-Britannia 135,00 121,50 99,00 95,00 59,00 73,75 Kanada, USA 138,75 124,50 99,00 95,00 66,00 80,00 Ausztrália 138,75 124,50 124,00 95,00 78,00 80,00 Kína 468,75 420,00 435,00 260,00 185,00 237,50 *Kapcsolási díj 8,25 forint. **A helyi vagy távhívás perc- és kapcsolási díja nélkül. Forrás: a cégek közlése
__label__egészségügy 0.977724 __label__kórházak 0.712242 __label__közbeszerzés 0.644235 __label__orvosi@@műszergyártás 0.0503406 __label__gyógyászati@@segédeszközök 0.00807199 __label__magánszektor 0.0062999 __label__gyógyszer-kereskedelem 0.00610756 __label__gyógyszertár 0.00539494 __label__informatika 0.00308537 __label__vérellátás 0.00272499 $$$ __label__geography__magyarország 1.00001 __label__egészségügy 0.999364 __label__kórházak 0.961544 __label__közbeszerzés 0.615098 __label__orvosi@@műszergyártás 0.0244331 __label__geography__eger 0.0113418 __label__organization__országos@@egészségbiztosítási@@pénztár 0.0109969 __label__person__mikola@@istván 0.00971848 __label__gyógyászati@@segédeszközök 0.00942259 __label__magánszektor 0.00713143 $$$ __label__egészségügy __label__kórházak geography__magyarország genre__cikk author__gáti@@júlia year__2005 $$$ KÓRHÁZI NAGYBESZERZŐK, Borítékolt bónusz $$$ KÓRHÁZI NAGYBESZERZŐK Borítékolt bónusz Egyre több kórház keres magának olyan vállalkozót, amely évekre leveszi a válláról az anyagbeszerzés nyűgét. A megtakarítást ígérő formát sokan ellenzik; azt nemkülönben, hogy a főváros külön közhasznú társaságot hozzon létre kórházai áru- és gyógyszerbeszerzésének központosítására. Rendkívül megugrott az utóbbi hetekben a Közbeszerzési Értesítőben logisztikai vállalkozót kereső kórházak száma. Egyebek mellett a hatvani, a kistarcsai, a balassagyarmati és a szentesi kórház jelentetett meg ilyen ajánlatkérést, öt évre szóló szerződést kínálva annak a cégnek, amely a legolcsóbban és a legkedvezőbb fizetési feltételekkel vállalja az intézmény anyagellátását. A keresett termékek skálája fölöttébb széles: tisztítószer, kötszer, konyhai és háztartási anyagok, laboratóriumi üvegáru, infúziós szerelék éppúgy szerepelnek benne, mint röntgenfilm vagy védőruha. Van kórház, amely még ennél is tovább megy: a Csongrád megyei önkormányzat szentesi kórházában egy füst alatt a gyógyszerbeszerzést is vállalkozásba adnák - mondta a HVG-nek Stróbl Jenő, az intézmény gazdasági vezetője. A nyílt pályázatra hat érdeklődő jelentkezett, közülük a legjobb ajánlatot tevőtől azt várják, hogy az első évben 32-40 millió forinttal mérsékelje a kiadásokat. „Egyebek mellett 12 fővel csökkenhetne az anyagbeszerzéssel és -raktározással foglalkozó kórházi dolgozók száma, s a készletezés költsége sem nyomná az intézmény büdzséjét” - sorolta Stróbl, milyen tételekből vár megtakarítást. A hasonló konstrukcióban gondolkodók közbeszerzési ajánlataiban egységes az igény, hogy a logisztikai tender nyertese ne csak a kórházi raktárt vegye át, újítsa fel és fizessen érte bérleti díjat, hanem foglalkoztassa tovább az ott dolgozókat, garantálva 13. havi juttatásukat is. Ez a verseny mégis csak látszólagos - vélik néhányan az egészségügyi piac szereplői közül, arra hivatkozva, hogy bár az anyagbeszerzésben és a gyógyszer-nagykereskedelemben külön-külön több cég is kellőképpen gyakorlott, de a kettőre együtt csak kevesen képesek. A tenderkiírásban is felbukkannak olyan - egyebek mellett a nettó árbevétel nagyságára, a más egészségügyi intézmények számára végzett hasonló szolgáltatások méretére vonatkozó - elvárások, amelyek alaposan megrostálják a potenciális jelentkezőket. Ebből adódóan az évi 15 milliárd forint forgalmú Euromedic-csoport helyzeti előnyben van riválisaihoz képest, mivel 2003 végén a cég két vállalkozása, az Euromedic Trading Kft. és az Euromedic Pharma Rt. ütötte nyélbe az első komplex logisztikai szerződést a Baranya Megyei Kórházzal. (A Hollandiában bejegyzett nemzetközi holding érdekeltségi körébe tartozik a Nemzetközi Egészségügyi Központ Kft. is, amely Budapesten és hat vidéki városban diagnosztikai centrumokat működtet.) „Nem volt gyerekjáték az ajánlatkérés dokumentációjának összeállítása - idézi fel a közbeszerzési pályázat meghirdetésének bonyodalmait a HVG-nek a pécsi intézmény főigazgatója, Horváth Zoltán -, mivel az előző három év adatai alapján pontosan fel kellett mérnünk a várható igényeket, és nyolcszáz beszállítónk több ezer termékét kellett felsorolnunk.” A hatszáz ágyas kórház 2003-as 4,5 milliárd forintos bevételéből 700 millió forint ment el anyag- és gyógyszervásárlásra, ebből óhajtottak lefaragni a két tendernyertes Euromedic-céggel kötött szerződés révén. A számla 2004-ben 100 millió forinttal valóban csökkent. „Bár az első hónapokban sok gond adódott a teljesítéssel, minőségi és mennyiségi kifogásaink is voltak, mára sikerült gördülékennyé tenni az együttműködést. A raktárunkat felújították, online számítógépes kapcsolatot létesítettek a kórház és a szállítók között, a felhasznált anyagokért átlagosan 85 nap elteltével kell csak fizetnünk, lényegében akkor, amikor az Országos Egészségbiztosítási Pénztártól (OEP) beérkezik az elvégzett munka ellenértéke” - sorolta a főigazgató az üzleti kapcsolat előnyeit. „Mi több, korábbi szállítóink 80-85 százalékát az Euromedic nem cserélte le” - jelezte, hogy a kórházi „rendszerváltás” nem rajzolta át Baranya megye vállalkozói térképét sem. Az áru- és gyógyszerbeszerzés, -raktározás központosításában a fővárosi önkormányzat is lát megtakarítási lehetőséget: márciusban a közgyűlés elé kerül egy 100 százalékban fővárosi tulajdonú közhasznú társaság (kht) alapító okirata. Szolnoki Andrea főpolgármester-helyettes egy éve szorgalmazza, hogy kerüljenek egy kézbe a 17 fővárosi tulajdonú kórház központosítható funkciói - az anyagbeszerzésen kívül az étkeztetés, a szállítás, a karbantartás, az ingatlangazdálkodás, a labor- és a patológiai vizsgálatok. „A párhuzamosságok megszüntetése és a közös tendereztetés megtakarítást hozhat, hiszen a tömegáruk, például a kötszerek és tisztítószerek beszerzése nagy mennyiségben olcsóbb. Mivel kórházaink költségvetéséből megítélésem szerint már tavaly is hiányzott 4 milliárd forint, amit sem a tulajdonos, sem a központi költségvetés nem tud finanszírozni, meg kell találnunk a kiadáscsökkentés módját” - magyarázta a főpolgármester-helyettes. Szolnoki elismeri, hogy ezzel megnyirbálják az egyes kórházak önállóságát, de hozzáteszi, a speciális fogyóeszközigényekről továbbra is helyben dönthetnének. A főváros számításai szerint a 17 kórház éves anyagbeszerzési kiadása 4 milliárd forint, gyógyszerekre pedig 5 milliárd megy el; ebből 200 milliót, illetve 400 milliót lehetne lefaragni a közös ellátással. A nagy értékű egészségügyi eszközök beszerzésének központosítása egyébként nem új gondolat: a drága, úgynevezett külön keretes gyógyszerek megvásárlására például az OEP, 11 termékre - köztük röntgenkontrasztanyagra, sebészeti kesztyűre, infúziószerelékre - pedig a Miniszterelnöki Hivatal Központi Szolgáltatási Főigazgatósága ír ki tendereket. Az intézményvezetők többsége azonban a felvázolt előnyök ellenére sem kívánja a skála további bővítését - hivatkozik egy közelmúltban készült felmérésre Golub Iván, a Magyar Kórházszövetség elnöke. Az aggodalmak között szerepel, hogy a több évre szerződő partner a korábban használt termékek helyett bizonyára gyengébb minőségű, olcsó bóvlit szállít a kórháznak, az első év „beetetése” után emeli az árakat, kiszolgáltatott helyzetbe hozza a hazai körülmények között beláthatatlanul hosszú időre elkötelezett intézményt. „Más árat tudunk elérni, ha valamiből nem tízet, hanem ezret veszünk, és nem alkalmanként, hanem hosszabb távú kapcsolat keretében. A beszállítói megbízás azonban korántsem ad szabad kezet: a mi ajánlatunk azon termékek beszerzésére szól, amelyeket a kórház meg akar venni, nem pedig másra, bóvlira. Eddig minden áruféleségre három különböző ajánlatot tettünk, s ezekből a kórház választotta ki, melyiket kéri. Ráadásul vállaltuk, hogy másfél évig egyetlen termék árát sem emeljük” - reagált az aggodalmakra Nemes János, az Euromedic Befektetési Kft. ügyvezetője. „Már a kiírás szerint is csak olyan ajánlattevő jöhet szóba, amely vállalja, hogy árait legfeljebb az egészségügyi ágazat előző évi, a Központi Statisztikai Hivatal által közölt inflációjának 80 százalékáig növeli” - tette hozzá az egyebek mellett a kistarcsai Flór Ferenc Kórház logisztikai pályázatát is megfogalmazó, elsősorban egészségügyi közbeszerzésre szakosodott Novotrading-Medical Kft. ügyvezető igazgatója, Orlai Tibor. Tekintettel arra, hogy évekre előre képtelenség pontosan meghatározni minden fogyóeszköz mennyiségét és minőségét, az ajánlatkéréskor a legtöbb kórház eleve plusz-mínusz 30 százalékos tűréshatárral adja meg az igényeket. Ha pedig olyan tétel változik, amelynek az éves forgalma eléri a 2 millió forintot, a kórház és a tendernyertes együtt ír ki új közbeszerzési eljárást. Éppen ez a 2 millió forintos határ - amely fölött a közintézményeknek versenyeztetniük kell az ajánlatokat - magyarázza a logisztikai közreműködőt kereső ajánlatok megszaporodását. Egy nagyobb kórházban ugyanis, ahol a vécépapírszámla is eléri ezt a határt, évente ötven-hatvan közbeszerzési eljárást kell indítani a fogyóeszközök megvásárlásához. Ennek egyharmada olyan, amit közzé kell tenni a Közbeszerzési Értesítőben - alkalmanként átlagosan 90-150 ezer forintért -, de meg kell jelentetni az eljárás eredményéről, majd a teljesítésről szóló tájékoztatót is. Érthető, ha mind több kórház szabadulni akar e többletterhektől; még azon az áron is, hogy sokan ellenérzésekkel fogadják eszközbeszerzésük több évre borítékolt egy kézbe adását. GÁTI JÚLIA
__label__korrupció 1.00001 __label__bűnözés 0.887215 __label__gazdaság 0.196836 __label__gazdasági@@bűnözés 0.132974 __label__közbeszerzés 0.0851091 __label__márka 0.0408557 __label__lobbizás 0.0229874 __label__ipari@@kémkedés 0.0169249 __label__építőipar 0.00913564 __label__monopólium 0.00782589 $$$ __label__korrupció 1.00001 __label__geography__oroszország 0.999474 __label__gazdaság 0.651365 __label__bűnözés 0.622469 __label__organization__transparency@@international 0.245095 __label__magánszektor 0.122533 __label__gazdasági@@bűnözés 0.115971 __label__ipari@@kémkedés 0.0600966 __label__person__dmitrij 0.0566624 __label__monopólium 0.0244331 $$$ __label__gazdaság __label__korrupció geography__oroszország genre__cikk author__poór@@csaba year__2010 $$$ ÜZLETI KORRUPCIÓ OROSZORSZÁGBAN, Fizetéskénytelenség $$$ ÜZLETI KORRUPCIÓ OROSZORSZÁGBAN Fizetéskénytelenség Egyszerre indított támadást a korrupció ellen Dmitrij Medvegyev államfő és az Oroszországban működő külföldi cégek egy része. Gyors eredményre aligha lehet számítani. Senki sem akarja fedezni a megvesztegethető tisztviselőket, a Daimler ügyében komoly vizsgálat indult – jelentette ki a parlamenti felsőház pulpitusán az orosz főügyész. Jurij Csajka a német autógyár Amerikában kirobbant vesztegetési botrányára utalt, amely Oroszországot is érinti, ám a moszkvai hatóságok nem sietnek a részletek feltárásával. Pedig a gyanú szerint a stuttgarti társaság 2000–2005 között 3-5 millió euró kenőpénzt fizetett összesen csaknem 65 milliós orosz állami Mercedes-megrendelésért. Kaptak a csúszópénzből a védelmi és a belügyi tárca fennhatósága alá tartozó szervek, az állami vezetőket kiszolgáló különleges garázs, valamint Moszkva, Ufa és Novij Urengoj városok polgármesteri hivatalai, pontosabban ezek munkatársai – derül ki a washingtoni igazságügyi tárca vizsgálatából, amelynek eredményét Moszkva is elkérte, de Csajka szerint még nem kapta meg. A hatóságok halogató taktikáját az orosz sajtó azzal magyarázza, hogy a botrány befolyásos vezetőket is érinthet. A közvélemény nyomásának azonban már nem lehetett tovább ellenállni, mint ahogyan az elnök utasításának sem. Dmitrij Medvegyev ugyanis személyesen szorgalmazta az ügy felderítését. Nem ez az egyetlen botrány. Egy német adóvizsgálat következményeként derült ki, hogy még 2003-ban a Hewlett-Packard amerikai számítástechnikai óriás is kenőpénzzel szerzett oroszországi megrendeléseket: 8 millió eurót fizetett egy 35 milliós megbízásért, amely éppen az ügyészségek közötti biztonságos informatikai kapcsolat kiépítésére szólt. A séma szinte minden esetben azonos volt: a valósnál magasabbra srófolt ár egy részét fiktív cégek külföldi bankszámláira csorgatták vissza, például konzultációs díj címén. Évente 300 milliárd dollár, vagyis az ország tavalyi GDP-jének mintegy negyede folyik át az orosz korrupciós csatornákon, és ennek több mint 90 százaléka az üzleti élethez kapcsolódik – állította a HVG-nek Kirill Kabanov, a Nemzeti Korrupcióellenes Bizottság nevű társadalmi szervezet elnöke. Szerinte a nyugati cégek hátrányba kerülhetnek az orosz piacon, ha nem alkalmazkodnak a jelentős részben a megvesztegetésen alapuló rendszerhez. Ázsiai, például kínai versenytársaiknak ugyanis nincsenek efféle fenntartásaik, így a tendereken őket fogják előnyben részesíteni a gyors meggazdagodásra vágyó hivatalnokok – tette hozzá. Néhány – jórészt külföldi – társaság azonban, vállalva ezt a kockázatot, nyilatkozatot írt alá, hogy sem közvetlenül, sem más cégeken keresztül nem ad kenőpénzt. Az Orosz–Német Külkereskedelmi Kamara védnöksége alatt született dokumentumhoz a hónap végéig 61 cég csatlakozott. Főleg németek, de van közöttük néhány kevésbé ismert orosz kis- és középvállalkozás, ügyvédi iroda is – adott gyors számvetést a HVG-nek a kamara ügyvezető igazgatója, Alexander Markus. Oroszországban a legtöbb korrupciós eset úgy kezdődik, hogy az állami szervekkel találkozva a cégek merev szabályokba ütköznek, és az ügyintézés megkönnyítése érdekében egyszerűbbnek tűnik fizetni – mondta a HVG-nek Brook Horowitz, a Vállalatvezetők Nemzetközi Fórumának oroszországi ügyvezető igazgatója. Gyakori az ilyen helyzet a vámon, az importáruk kezelésekor vagy bizonyos engedélyek beszerzésekor, és nagy a korrupció kockázata az olyan szállításoknál – például a gyógyászati termékek esetében –, amelyek megrendelője valamely állami szerv. Fel is lázadt a svéd IKEA bútorkereskedő társaság tavaly nyáron, és bejelentette: bár 4 milliárd dollárt már befektetett Oroszországban, felfüggeszti további fejlesztéseit. Az indoklás burkoltan, de egyértelműen a korrupcióra utalt: az engedélyeztetéssel kapcsolatos gondok, a kiismerhetetlen adminisztratív eljárások miatt késik a cég áruházának megnyitása a Volga menti Szamarában. Ez a probléma végül megoldódott, közben kiderült viszont, hogy az IKEA-nak, amelyről a Vedomosztyi moszkvai üzleti napilap a héten azt írta, hogy több beruházásánál maga is követett el szabálytalanságokat, már Szentpétervár mellett is voltak hasonló nehézségei. A problémát egy alvállalkozója kenőpénzzel orvosolta, és a svéd cég két regionális vezetője az állásával fizetett azért, hogy szemet hunyt az ügylet fölött. Volt korrupciós botránya a német Siemensnek is Oroszországban: megvesztegetéssel jutott megrendeléshez egy, a Világbank által finanszírozott moszkvai közlekedésfejlesztési beruházásban, amiért tavaly négy évre el is tiltották a nemzetközi pénzintézet részvételével zajló oroszországi programoktól. A német cég a jelentős megrendelések fejében orosz mobiltelefon-szolgáltatók alkalmazottainak is fizetett. A Siemens most a korrupcióellenes nyilatkozat aláírói között van, és példáját gyakran idézik annak bizonyítására, hogy lehetséges a változás, csak valakinek kezdeményeznie kell. „Biztos vagyok abban, hogy közép- és hosszú távon a mi álláspontunk a nyerő” – bizonygatta a HVG-nek Alexander Markus, és erőfeszítéseikhez komoly politikai hátszelet is kaptak. Medvegyev nemrég tette közzé a korrupcióellenes nemzeti stratégiát és a következő két évre szóló akciótervet. Az államfő egyenesen a nemzetbiztonságot fenyegető veszélyek egyikének nevezi a korrupciót, és az ellene vívott küzdelembe be akarja vonni a civil társadalmat és a sajtót. Az eddigi próbálkozások ugyanis kevés sikerrel jártak, amit a Transparency International korrupcióellenes nemzetközi szervezet statisztikái is mutatnak. Kirill Kabanov, bár fontosnak tartja az elnöki kezdeményezést, nem vár gyors eredményt. „Az oroszországi korrupció abban különbözik a nyugatitól, hogy ott a cégek a kezdeményezők, itt viszont a hatalom képviselői, a tisztviselők kényszerítik ki a kenőpénzeket” – fejtegette a HVG-nek, és hozzátette: e rendszerben benne vannak az erőszakszervezetek is, nekik pedig nagy a befolyásuk az igazságszolgáltatásra. POÓR CSABA / MOSZKVA
__label__kultúra 0.991948 __label__könyvkiadás 0.893319 __label__művészet 0.370235 __label__irodalom 0.182436 __label__történelem 0.0827073 __label__fotóművészet 0.0550153 __label__iparművészet 0.0321107 __label__képzőművészet 0.0311538 __label__formatervezés 0.0197291 __label__belsőépítészet 0.0179962 $$$ __label__geography__magyarország 1.00001 __label__kultúra 0.990302 __label__könyvkiadás 0.966924 __label__irodalom 0.651365 __label__művészet 0.355785 __label__történelem 0.160276 __label__képzőművészet 0.0656148 __label__nyelvészet 0.0293222 __label__divat 0.0275953 __label__sajtótörténet 0.0251888 $$$ __label__könyvkiadás __label__kultúra geography__magyarország person__faragó@@istván person__lászló@@zsuzsa organization__tandem@@grafikai@@stúdió genre__cikk author__murányi@@gábor year__2017 $$$ | TANDEM | A MÚLT BŰVÖLETES TÁRGYAI | „HASZONTALANOK” |, Üzenőkönyvek $$$ | TANDEM | A MÚLT BŰVÖLETES TÁRGYAI | „HASZONTALANOK” | Üzenőkönyvek Uniformizálodott hétköznapi használati tárgyaink fantáziadús őseit hozza a könyvínyencek szemközelébe a másfél évtizede kézműipari mívességgel készülő, immár 44 kötetesre duzzadt Anno könyvsorozat. Ördöglakat? Fürdőszobai akasztó? Kirakati csokornyakkendő-tartó? Az ördög tudja, vagy még ő sem. Mindenesetre az Előző generác(z)iók talányos tárgyai című könyvecske bevezetőjében a kiadó bevallja, hosszas nyomozással sem talált rá „megnyugtató” választ, mondhatni, fogalma sincs arról, hogy mire is használhatták egykoron ezt az egy (vagy két) huzalból szimmetrikusra és csinosra hajlítgatott valamit. Mivel az Anno sorozat szóban forgó kötete még csak megjelenés előtt áll, a szerkesztő-tipográfus páros, László Zsuzsa és Faragó István némi rábeszélés után hajlott arra, hogy a képet megfuttassa a HVG hasábjain, megfejtés esetén pedig még arra is, hogy a nyitóoldalt átírja és áttördelje. Egy rébusszal kevesebb maradna ugyan, viszont a könyvsorozat szlogenje szerinti „mulandó idő cirogatni való tárgyainak” ez a darabja végre megtalálná a helyét, megismerhetővé válna funkciója, netán előtörténete. Valahogy úgy, ahogy a majd másfél évtizede indult sorozat eddig megjelent 44 köteténél már megszokhatta a könyvínyencek mind népesebb serege. 2004-ben négy, majdnem négyzet alakú, ruhazsebhez igazított könyvecskével jelentkezett a tipográfusi szakmai berkekben – 1992-es alakulása óta – igen magasan jegyzett Tandem Grafikai Stúdió. Az Anno a sikert sikerre halmozó könyvszakma minden akkori (és tulajdonképpen mai) trendjével szembement és szembemegy. A színes-szagos albumcsodák harsánysága helyett visszafogottság, grandiózusság helyett kecsesség, sztárnevekkel való reklámozás helyett majdnem névtelenség – egy-egy kötet alkotógárdájának névsora leginkább csak az impresszumból bogarászható ki. A négyzetkönyvek nem robbantották fel a könyvpiacot, a gyorsan bővülő kínálatot a nagyobb könyvkereskedésekben sokáig meg sem lehetett venni, helyettük múzeumok, trafikok (melyek akkor még nem kényszerékesítették magukat a nemzeti jelzővel), virág- és papírboltok pultjaira kerültek ki a kiadó által tervezett és legyártatott karton-, majd faállványok. Mégis, ezeken a hajszálereken a sorozat a helyére szivárgott, megtalálta néhány ezres vásárló-, mi több, olvasótáborát. A sorozat legfigyelemreméltóbb szembemenetelése azonban a „haszontalanság”. A kötetekben igen ritka a mindennapjainkban közvetlenül hasznosítható tudnivaló, mert ugyan kit érdekelne a digitalizálással naponta tökéletesített hangrögzítés korszakában, hogy mi fán termett egykoron a gramofonlemezek alapanyaga, a sellak? (Egyébként a trópusi vidéken honos levéltetű elgyantásodott, majd megtisztított ürüléke volt.) S izgat-e valakit, hogy egyik leghétköznapibb tárgyunknak, az ollónak 35 alaptípusát és – nem tévedés – több mint ezer alfaját használta ez idáig a kimeríthetetlen találékonyságú emberiség. Vagy tudja-e valaki, hogy a „Bőröndczímkék” – ez a sorozat legfrissebb kötetének címe – miért és hogyan születtek, miként lényegültek át, s miként szerezték vissza meglehetősen uniformizáltra egyszerűsödött funkciójukat? A poggyászok tömeges névre címkézése a XIX. században, a vasúti szállítás elterjedésével és az utaskör bővülésével honosodott meg, a szállodások pedig rögvest felismerték, hogy ha a szükséges címkét ők adják, akkor vendégeikből akár reklámembert is faraghatnak. Olyannyira, hogy a mind látványosabb szálloda- és olykor városcímkékről – ahogy azt a könyv plasztikus képpéldái is bizonyítják – lassan-lassan eltűntek a tulajdonost azonosító rubrikák. A múlt századi ízlésvilágot és a nemzeti karaktereket egyaránt tükröző bőröndcímkék kuriózumkavalkádját egy, a magyar „szállodásipar” históriáját elbeszélő (méltatlanul elfeledett) kötet citátumai teszik még korfestőbbé. Például az, amelyikben a szerző, bizonyos Kurtz Béla 1942-ben amellett érvelt, hogy egy magára adó hotelben nemcsak megfelelő derékaljakra van szükség, hanem arra is, hogy „a kor fontos technikai vívmányát befogadva nyilvános és interurbán telefonfülkék sorakozzanak a földszinten”. Mint ebből is érzékelhető, az Anno-kötetekben – melyek között már angol nyelvű verzió is akad – kép és szöveg olykor igen lazán, máskor merész gondolattársítással kapcsolódik egymáshoz. A Budapesten még megtalálható (és lefényképezhető) kézművesipari remeklésű kapukilincseket összegyűjtő kötetben például Buza Péter az egykori „kilincshasználó” házlakókról írt portrékat. A kukucskálóablakokat – amelyeket nyugodt szívvel tekinthetünk a kapunyitásért alkalmanként 10 fillért beszedő házmesterek ősi biztonsági kameráinak – nem lakó-, és nem háztörténettel körítette a Tandem. Inkább „belekukucskált” a XIX. század végi bulvár, az Országos Hírlap levelezési rovatába, amely a szerkesztők értelmezése szerint ugyancsak ősforrás volt, a chat előhírnöke. „Holnap este érkezem haza, nem várhatnál a keleti pályaudvarnál? Családomból nem lesz ott senki, akarattal csináltam így, hogy te ott lehess.” A kandi kortársakhoz hasonlóan az utókori olvasók is izgalmas fantáziajátékot űzve találgathatják, vajon kit rejthet az „Édes madaram” jelige. Máskor, így az ollóféleségek vagy a zsebórák kisalbumába, érdekfeszítő technikatörténeti enciklopédia került kísérőszövegként. A minket körülvevő, hétköznapjainkat segítő vagy (mondjuk A tavalyi női kalapdivat című kötet esetében) hóbortosan bonyolító tárgyakról született könyvecskék ötletgazdái és spiritus rectorai, Faragó István és László Zsuzsa a munka mellett a magánéletben is úgy tandemeznek, ahogy az A bicziklizés tekervényes múltja című kötet egyik illusztrációjában látható. Mindketten mániákusan tárgyközpontúak, lakásukban, „stúdiójukban” ugyan számtalan „cirógatnivaló” akad, ám igazi, teljességre törekvő gyűjtőknek nehezen lehetne őket nevezni, merthogy rendre könyvekké formált kollekciójukban sokszor „csak” mutatóba akad néhány darab. A többit a felkutatott (mostanában már jelentkező) gyűszű-, tánczrend-, porcelán teababa- vagy (a soron következő kötet tárgyául szolgáló) perselygyűjtők adták kölcsön. MURÁNYI GÁBOR
__label__ipar 0.831153 __label__gazdaság 0.629785 __label__kultúra 0.0362301 __label__gépipar 0.0351548 __label__fúzió 0.0311538 __label__nyomdaipar 0.00735583 __label__hírügynökség 0.00592107 __label__fémipar 0.00338661 __label__gazdagok 0.00272499 __label__vezetőváltás 0.00248262 $$$ __label__geography__svájc 1.00001 __label__ipar 0.874087 __label__gazdaság 0.705795 __label__gépipar 0.615098 __label__person__thomas 0.148057 __label__vezetőváltás 0.129413 __label__geography__ausztria 0.125933 __label__geography__finnország 0.109716 __label__fúzió 0.0875738 __label__óraipar 0.0827073 $$$ __label__gazdaság __label__gépipar __label__ipar geography__svájc person__vekszelberg person__viktor organization__sulzer genre__cikk author__földvári@@zsuzsa year__2009 $$$ VEKSZELBERG-ÜZLET, Hegyibeszéd $$$ VEKSZELBERG-ÜZLET Hegyibeszéd Teljhatalmat szerzett a svájci Sulzernél az orosz Viktor Vekszelberg, megerősítve ezzel hídfőállását az alpesi országban. Tavaly még biztosan állta a válság viharait a svájci Sulzer technológiai konszern, a konjunktúra megroppanása ellenére is 5 százalékkal, 3,7 milliárd svájci frankra növelte forgalmát, és 13,7 százalékkal, 323 millióra adózott nyereségét. Az első negyedévben azonban a 175 esztendős cég rendelésállománya 26 százalékkal esett, a minapi közgyűlésen pedig leváltották a felügyelőbizottság éléről a dán Ulf Berget. Berg vesztét nem pusztán az eredmények romlása okozta. A Sulzer legnagyobb részvényese, a Svájcot második hazájának tekintő Viktor Vekszelberg orosz milliárdos már februárban megüzente helytartójával, a felügyelőbizottságban ülő Vlagyimir Kuznyecovval, hogy Bergnek mennie kell. A cégbe két évvel ezelőtt beszállt Vekszelberg ugyanis nem találta meg a hangot az egykor az ABB svájci gépipari konszernnél is kipróbált, 1998 óta a Sulzernél lévő menedzserrel. Bergnek nem tetszett, hogy – mint fogalmazott egyszer – spekulánsok akarják átvenni a hatalmat a nagy múltú cégnél, ezért folyamatosan gáncsolta őket. A megbélyegzettek hárman voltak, az akkor még együtt dolgozó, agresszivitásukról ismert osztrák befektetők, Ronny Pecik és Georg Stumpf, valamint a hozzájuk csatlakozott Vekszelberg. Az orosz oligarchát a Svájcban fenntartással kezelt, botrányairól és kikapós amerikai feleségéről hírhedt Thomas Borer egykori berlini nagykövet – ma Vekszelberg szóvivője – hozta össze az osztrákokkal. Bergnél akkor szakadt el a cérna, amikor a trió 2007 áprilisában bejelentette, hogy 32 százaléka van a Sulzerben, noha a szabályok szerint már 5 százalékos részesedésnél fel kellett volna fedniük magukat. A dühös Berg hónapokig nem volt hajlandó átírni a részvénykönyvet az új tulajdonosok javára, és csak úgy engedett, hogy egy, a svájci vállalati életben szokatlan békeszerződést csikart ki az időközben az osztrákok részesedését is megszerző orosz üzletemberből. Vekszelbergnek meg kellett ígérnie, hogy másfél évig békén marad: nem növeli 33 százalék fölé a tulajdonát, és nem kísérletezik a Sulzer eladásával, illetve más céggel való fúziójával. Berg egészen a közgyűlésig bízott benne, hogy a cég sikerei és a kisrészvényesek támogatása megtartja hivatalában. Igyekezett minél több tulajdonost mozgósítani Vekszelberggel szemben, aki szintén nem maradt tétlen, Renova Management nevű holdingján keresztül szerzett híveket. A közgyűlésen lelkesítő beszédet mondott Berg érdekében a cégközpontnak otthont adó, mindössze tíz részvénnyel rendelkező Winterthur város polgármestere, dicsérték a jórészt nyugdíjas egykori dolgozók is, de így is alig 45 százalékos támogatás jött össze a személyi harcokban megőszült, lefogyott menedzsernek. A Vekszelberggel szembeni fenntartásokban szerepe van ugyan orosz mivoltának – a közgyűlésen is többen „hazaküldték” Moszkvába –, mégis inkább az kelt nyugtalanságot, hogy sohasem nyilatkozott arról, mi a szándéka a több spekulánst túlélt Sulzerrel. Suttogják, hogy egyes tevékenységeket – mint az olajipari technológia – visszafog, mert azok orosz érdekeltségeinél is jól mennek. Mégis sokkal inkább félnek attól, hogy a Sulzert a többségi tulajdonában lévő katonai és űrtechnológiai cég, a részvényei értékének 90 százalékát egy év alatt elvesztő, szintén svájci Oerlikon (HVG, 2008. április 19.) megmentésére használja fel egy esetleges fúzióval. „Nem jó, ha a menedzsment és a főrészvényes tartósan szembemegy egymással” – búcsúzott elegánsan Berg, remélve, hogy nyugalmasabb idők következnek Winterthurban. Erről a helyére került 63 esztendős olasz Luciano Respininek kell gondoskodnia, aki az amerikai Dow Chemical vegyipari cégtől érkezett. A svájci pénzügyminisztérium viszont még vizsgálja, törvényesen járt-e el a részvénygyűjtögetésben Vekszelberg és két osztrák partnere. Ha nem, akkor a gazdag oroszt akár félmilliárd frankra is megbüntethetik. FÖLDVÁRI ZSUZSA
__label__színház 0.422515 __label__vezetőváltás 0.212079 __label__önkormányzat 0.109716 __label__pénzügy 1e-05 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__geography__magyarország 1.00001 __label__önkormányzat 0.99904 __label__vezetőváltás 0.991948 __label__színház 0.936295 __label__organization__új@@színház 0.140346 __label__geography__budapest 0.0341104 __label__person__dörner@@györgy 0.0275953 __label__person__ókovács@@szilveszter 0.0154346 __label__person__vidnyánszky@@attila 0.0145136 __label__person__csányi@@jános 0.00782589 $$$ __label__művészet __label__önkormányzat __label__színház __label__vezetőváltás geography__budapest geography__magyarország person__dörner@@györgy organization__új@@színház genre__hír year__2012 $$$ az Új Színház igazgatói posztjára benyújtott pályázat $$$ Mindent rendben talált Dörner Györgynek az Új Színház igazgatói posztjára benyújtott pályázatában a fővárosi kormányhivatal. A törvényességi felülvizsgálatot az LMP kezdeményezte, mert szerinte Tarlós István főpolgármester nem csak szakmaiatlan és morálisan kifogásolható döntést hozott, a jogsértés gyanúja is felmerült, hiszen a nyertest a szakmai zsűri nem támogatta.
__label__helyhatósági@@választás 0.992889 __label__önkormányzat 0.743178 __label__belpolitika 0.144159 __label__pártrangsor 0.106701 __label__közbiztonság 0.0433758 __label__társadalom 0.0229874 __label__politikusrangsor 0.0116973 __label__helyi@@népszavazás 0.00942259 __label__választási@@rendszer 0.00913564 __label__közvélemény-kutatás 0.00913564 $$$ __label__geography__magyarország 1.00001 __label__organization__medián@@kft. 0.989023 __label__helyhatósági@@választás 0.979046 __label__önkormányzat 0.822199 __label__belpolitika 0.679189 __label__pártrangsor 0.377551 __label__közbiztonság 0.182436 __label__geography__pest@@megye 0.0420977 __label__geography__siófok 0.0321107 __label__geography__jászladány 0.0311538 $$$ __label__helyhatósági@@választás geography__magyarország organization__medián@@kft. genre__cikk genre__közvélemény-kutatás author__karácsony@@gergely year__2002 $$$ PÁRTPREFERENCIÁK A POLGÁRMESTER-VÁLASZTÁSBAN, A mi emberünk $$$ PÁRTPREFERENCIÁK A POLGÁRMESTER-VÁLASZTÁSBAN A mi emberünk Bár az önkormányzati választásnál más megfontolások vezérlik a polgárokat, mint a parlamentinél, október 20-án is inkább a kormánypártok polgármester-jelöltjeinek teremhet babér. A legnagyobb eséllyel azonban, pártállástól függetlenül, a hivatalban lévő, helyben lakó polgármesterek indulhatnak - derül ki a HVG megbízásából készült Medián-felmérésből. A helyi önkormányzat népszerű politikai intézmény Magyarországon. A Medián Közvélemény- és Piackutató Intézet utóbbi évtizedben végzett kutatásaiból jól látható (lásd ábránkat), hogy a helyhatóságok iránti bizalom végig magasabb volt általában a demokratikus intézményrendszerbe vetettnél, és míg az utóbbi átlagosan némileg csökkent, az önkormányzatok visszaszerezték a demokratikus hőskorszakban, a kilencvenes évek elején kivívott presztízsüket. Szembetűnő ugyanakkor, hogy az általános közhangulat hullámzása a mindenkori kormányok megítélésének változásával függött össze a legszorosabban: az emberek tehát akkor gondolták nagyobb arányban, hogy jó irányba mennek a dolgok, amikor inkább bíztak a kormányban, és elégedettebbek voltak annak a teljesítményével. Adódik tehát a kérdés, vajon a helyi önkormányzatban nem egyszerűen azért bíznak-e jobban, mert kevesebbet is várnak tőle, mint a kormánytól - és így az elégedetlenség is inkább a kormány fejére hullik vissza. Ezt a feltételezést erősíti, hogy - amint ezt a mindenkori kormányok négyévenként megugró bizalmi indexe is mutatja - a választások és a kormányzati nadrágszíjlazítások évében az emberek hajlamosak azt gondolni, hogy a kabinet többé-kevésbé talán mégiscsak meg tudja oldani a legfontosabb problémákat. A Medián szeptember végén 1200 fős országos mintán készült felméréséből az derül ki, hogy még a lakóhelyen felmerülő gondokkal is ez a helyzet. A megkérdezetteknek 16 társadalmi problémáról kellett megmondaniuk, mennyire fontosak azok a településükön, és hogy megoldásukkal elsősorban a kormánynak vagy a helyi önkormányzatnak kell-e foglalkoznia. A kisebb és a nagyobb településeken lakók persze nem azonos mértékben tartják fontosnak a különböző problémákat - minden nyolcadik budapesti például a kutyapiszkot érzi a legnagyobb gondnak (ami vidéken szinte fel sem merül), és a fővárosban legtöbbet említett lakáskérdés is csak a negyedik az országos problémalistán -, abban azonban nem különbözik a véleményük, hogy azok megoldása leginkább a kormány dolga. A legégetőbb öt probléma közül csak az utak és a járdák fejlesztését érzi az emberek többsége eminensen helyhatósági ügynek. Az önkormányzatok kisebb felelőssége nem jelenti azt, hogy az emberek érdektelennek tartanák a helyi választást. Saját élete szempontjából minden második megkérdezett egyformán fontosnak érzi a parlamenti és az önkormányzati választásokat, igaz, a többiek közül majdnem kétszer annyian - a budapestiek körében négyszer annyian - vannak olyanok, akik az előbbit mondják fontosabbnak. Lakóhelyük jövője szempontjából azonban a megkérdezettek a helyi voksolást helyezik előtérbe. Mindezt tükrözi a részvételi szándék is: a jogosultak jó héttizede elmenne a szavazókörbe, ha „most vasárnap” tartanák a helyhatósági választást - alig kevesebben, mint ahányan a parlamenti választásra mondják ugyanezt. A 3167 polgármesteri és 25 036 önkormányzati képviselői mandátumért zajló helyi választás eredményét természetesen nehéz lenne előre jelezni, néhány általános döntési indítékra azonban kitér a Medián felmérése. A polgármester-választás során a legtöbben azt tartják a legfontosabbnak, hogy a jelölt helybeli legyen (lásd fenti ábránkat). A települési érdekeknek a pártérdek elé helyezését és a tisztességet persze szintén sokan jelölik meg a legfontosabbként, de ezek után a jelenlegi polgármester hivatalban maradása a döntő szempont. A hivatalban lévő polgármesterek az esetek jelentős részében egyébként is jó eséllyel indulnak a versenyben. A lakosság csaknem fele a vizsgálat időpontjában nem tudta ugyan megmondani, kire fog szavazni, de akik tudták, azoknak több mint a kétharmada a jelenlegi polgármestert választaná. Az utóbbiak esélyeit egyebek között az is növeli, hogy míg az emberek túlnyomó többsége tudja, ki a polgármestere, a többi jelölttel kapcsolatban lényegesen nagyobb a bizonytalanság. Jellemző módon a helyi politikában való tájékozottságot nem elsősorban az országos politikai ismeretszintet erőteljesen meghatározó iskolai végzettség, hanem inkább a településtípus határozza meg, hiszen a kisebb városokban, falvakban a polgárok sokkal nagyobb valószínűséggel ismerhetik személyesen is a helyi vezetőket. Így fordulhat elő az, hogy a közéleti kérdésekben általában sokkal tájékozottabb fővárosiak ismerik a legkevésbé a - kerületi - polgármestereket. A közéletben való tájékozódás sajátos optikai csalódásának tűnik viszont, hogy az ellenzéki párthoz tartozó polgármesterekről a megkérdezettek egy része - különösen a kormánypárti szavazók - hajlamos azt hinni, hogy a kormányoldalhoz tartoznak. A kihívókról viszonylag keveset tudnak a választópolgárok. Bár a megkérdezettek 60 százaléka olyan településen lakik, ahol legalább három jelölt indul, 27 százalékuk egyet sem ismer, 28 százalékuk csak egyet tudott megnevezni, az összes jelölt nevét pedig mindössze 15 százalékuk ismeri. Az induló jelöltek személyes ismerete híján valószínűleg sokan pártalapon fognak választani: legalábbis erre utal az, hogy a válaszadók hatoda azt nem tudta ugyan megmondani, kire fog szavazni, de azt igen, hogy melyik párt jelöltjét látná szívesen a polgármesteri székben. Az utóbbiak között többségben vannak a kormánypártiak, ami nem meglepő, hiszen országosan a választani tudó „biztos” szavazók körében a kormánypártok több mint 20 százalékponttal vezetnek a parlamenti ellenzék előtt. Mindent egybevetve, a választók 29 százaléka tervezi, hogy kormánypárti, 20 százaléka pedig, hogy ellenzéki polgármesterre fog szavazni, s mind a Fidesz, mind az MSZP táborában alacsony - 9, illetve 7 százalék - azok aránya, akik a másik táborból való polgármestert választanának (Magyarország lakóinak egyébként a 46 százaléka lakik most olyan településen, ahol a polgármester független, illetve civil szervezet jelöltje volt négy évvel ezelőtt, a többiek fele-fele arányban jobb-, illetve baloldali vezetésű helyen élnek). A kormányoldal előnyét csökkentheti azonban az a már említett jelenség, hogy híveik egy része hajlamos a kormánypártinak hitt, de valójában parlamenti ellenzéki párthoz tartozó polgármesterére szavazni. Mindenesetre úgy tűnik, a mindenkori kormánypártok egyre kedveltebb érvelését, amely szerint a település érdekérvényesítése miatt érdemes kormánypárti polgármesterre szavazni, nem osztja a választók többsége (lásd bal oldali ábránkat): csaknem háromnegyedük szerint mindegy, hogy a polgármester melyik oldalhoz tartozik, csak jól végezze a dolgát. KARÁCSONY GERGELY
__label__pszichológia 0.122533 __label__orvostudomány 0.119213 __label__pszichiátria 0.0518555 __label__tudomány 0.0518555 __label__gyógyszeripar 0.0321107 __label__szexualitás 0.0311538 __label__kábítószer 0.0267693 __label__kultúra 0.0203424 __label__természetgyógyászat 0.0136468 __label__kozmetikai@@ipar 0.0109969 $$$ __label__orvostudomány 0.377551 __label__pszichológia 0.125933 __label__kultúra 0.106701 __label__tudomány 0.103759 __label__pszichiátria 0.100889 __label__geography__usa 0.0351548 __label__szexualitás 0.0321107 __label__természetgyógyászat 0.0293222 __label__kábítószer 0.0124417 __label__gyógyszeripar 0.0109969 $$$ __label__gyógyszeripar __label__kultúra __label__orvostudomány __label__pszichológia __label__társadalom __label__tudomány genre__cikk author__vajna@@tamás year__2007 $$$ A HANGULATJAVÍTÓK ÉVSZÁZADA, Lógtak a szeren $$$ A HANGULATJAVÍTÓK ÉVSZÁZADA Lógtak a szeren Száz éve jelentek meg az első kedélyjavító, szorongásoldó gyógyszerek, amelyek szinte azonnal közkedveltek lettek – korántsem csak a pszichés betegek körében. „Milyen boldog vagyok, excellenciás uram, hogy személyesen is köszönetet mondhatok Önnek ezért a csodálatos altatóért, a veronálért. Ön megmentett engem” – állította meg Hermann Sudermann, a kor divatos színpadi szerzője a berlini korzón a szert feltaláló Emil Fischer kémiaprofesszort az 1910-es évek legelején. (A kémikus a szőlőcukor szerkezetének meghatározása okán már akkor Nobel-díjas volt, ám mégis a szóban forgó pirula avatta sztártudóssá.) „A halálos méregként is bevethető, már rövidebb távon is garantált függőséget okozó, veronál márkanevű barbiturát nyitotta meg a 20. századi tömegkultúrára jelentős hatást gyakorló kedélyjavító gyógyszerek máig tartó sorát” – olvasható viszont a szerről Oakley Ray amerikai szociológus Drogok, társadalom és az emberi magatartás című (1990 óta a kilencedik angol nyelvű kiadásnál tartó) kötetében. Az 1907-től Európa-szerte kapható veronál kultúrhistóriai vonatkozásai valóban nem elhanyagolhatóak. Magyarországi hatásait mutatja, hogy Ady Endre – kortársak, például Révész Béla író szerint – rabja volt a (gyógy)szernek, de veronállal öngyógyította magát a polgári radikalizmus hazai ideológusa, a Huszadik század című folyóiratot megalapító Jászi Oszkár is. Tömegeket vett le a lábáról a Fischer-féle – az altatóként-nyugtatóként addig használt bróm helyébe lépő – veronál (a napközbeni rajtaütésszerű alvásrohamokat, vagyis narkolepsziát kiváltó mellékhatása okán, gyakran szó szerint is). „Hat és fél gramm veronál. Kovács még este gyanúsnak találta, hogy a felesége olyan mozdulatlanul fekszik, később pedig nagyon furcsán horkolt, vagyis inkább hörgött... – Hát erre kellett a veronál? – mondta Pammer, és kimosta őnagysága gyomrát” – állított emléket a már kisebb dózisban is örökre elszenderítő nyugtatónak Réti Ödön író a Nyugat című folyóirat hasábjain 1913-ban. De ugyanezzel a szerrel vetett véget életének 1937-ben a költő Juhász Gyula is. A visszaélések ellenére még évtizedekig közforgalomban maradt a veronál, holott ismert mellékhatásai miatt már 1912-ben egy kevésbé addiktívnak gondolt szer lett a piacvezető divatmedicina, luminál néven. „A hatása azonban ennek is hasonló volt, a függőség ugyanúgy kialakulhatott, elvonáskor pedig gyakoriak voltak az epilepsziás rohamok” – fogalmaz nyugtatótörténeti tanulmányában Philip Hilts, angol farmakológus a brit orvosi közlöny honlapján. Ennek ellenére az első világháború, majd a gazdasági világválság okozta hétköznapi stressz valóságos luminál-világdivatot gerjesztett. A gyógyító hatás mellett halálos nyugalmat is adni képes medicinával próbált például véget vetni életének – sikertelenül – József Attila Jolán nevű nővére 1938 márciusában, és e szer játszott főszerepet a Seress Rezső–Jávor László-féle Szomorú vasárnap című sanzon világsikerét követő nemzetközi öngyilkossághullámban is – holott a szövegben nem is szerepelt a szer neve. Az 1936-ban a hörgőtágító tulajdonsága okán eleinte asztmagyógyszernek tervezett, feldobott kedélyállapotot biztosító mellékhatása miatt viszont a depresszió és az öngyilkossági kísérletek hathatós ellenszereként megjelent benzedrin még nagyobb ívű, igaz, tudományosnak nem nevezhető karriert futott be. „Az önkísérletekre mindig is hajlamos amerikai orvostanhallgatók fedezték fel stimuláló hatását az 1940-es évek elején. A gyógyszer egyike az amfetaminvegyületeknek, mondhatni testvére a speed nevű mai illegális drognak” – állítja Etnofarmakológia című dokumentumgyűjteményében Christian Ratsch svájci gyógyszerkutató. Az 1940-es években „bennies” becenéven emlegetve már egyaránt használták a vadászrepülő-pilóták és a hátországban maradt bohémek Amerika-szerte, és onnan került át az Óvilágba is. Amfetaminok egyébként Európában korábban is hozzáférhetőek voltak – például Adolf Hitlert is frissítették ilyenekkel orvosai. Legendássá a mélakórűző benzedrint mégis a feltörekvő beatnemzedék tette. Életrajzíróik szerint az Úton című kultuszregényt jegyző Jack Kerouac, a nálunk kevésbé ismert – számtalan legális és illegális tudatmódosítóval élő – William Burroughs író, illetve a beatköltő Allen Ginsberg egyaránt ezzel pörgették magukat. A lektűrirodalomba a 007-es ügynököt megteremtő Ian Fleming vezette be a szert, amikor az 1950-es évek derekán első Bond-írásaiban benzedrintablettákkal turbózta rettenthetetlen és nőcsábász hősét. A könnyűzenei legendárium szerint a benzedrin olyannyira népszerű volt, hogy a popzenét világjelenséggé tévő Beatles-fiúk is ennek segítségével virrasztottak át számtalan éjszakát, és ezzel növelte munkabírását az amerikai koreográfuszseni, Bob Fosse is (illetve megformálójaként Roy Scheider a Mindhalálig zene című 1979-es táncfilmörökzöldben). De a szer hasznosnak bizonyult az élet más területén is: a világhírű magyar matematikus, Erdős Pál 1987-ben az Atlantic Monthly című tengerentúli folyóirat hasábjain arról számolt be, hogy az 1970-es évekig használta a gyógyszert, nem mintha bármiféle depresszió gyötörte volna, pusztán serkentő hatása okán. „Csak azért nem reklámoztam, nehogy a matematikuspalánták azt képzeljék, a droghasználat a tudomány része” – vallotta be. „Az 1960-as évekre egyre inkább széteső, szakszóval atomizálódó tömegtársadalmak újabb divatgyógyszere újra egy nyugtató lett” – lép tovább az időben következő, a több tucat időközben rendszeresített medicinát leköröző, popkulturális ikonná lett szerre Szendi Gábor pszichológus. „A gyerekek mások ma, hallom, minden anya ezt mondja. / A mamának kell ma valami, hogy megnyugtassa / És bár valójában nem beteg, van egy kis sárga pirula / és kis segítőjének védelmét keresi a mama” – kántálta 1966-ban (angolul) az Aftermath című The Rolling Stones-album Mother's Little Helper című dalát Mick Jagger. A mama szóban forgó kis segítője a válium volt. „A nóta azzal a folyamattal szembesít, hogy ezekhez a (nevezzük így) életvezetési problémákhoz a korábbiakban mennyire nem volt köze a medicinának, és milyen élesen új helyzet az, amelyben az életproblémákra egy pirula tűnik a megoldásnak; amikor a jó és rossz kategóriáit a normális és abnormális (patologikus) váltja fel” – véli a lélektan és a gyógyszerek kapcsolatrendszeréről szóló, a Lege Artis Medicinae című magyar folyóiratban 2002-ben megjelent tanulmányában Bánfalvi Attila filozófus. Szorongásoldó, álmatlanságcsökkentő, nyugtató és az alkoholelvonási tüneteket is csökkentő hatása miatt az 1963-ban piacra dobott válium gyorsan közkedveltté vált. Ugyanakkor a praxisban kiderült, hogy távolról sem csodaszer: szedése kiválthat szédülési és alvásrohamokat, sőt okozhat depressziót, de emlékezetkiesést is. Az amnéziát és „ájulást” is kiváltó hatásmechanizmusa okán a feketepiacon úgynevezett randidrogként ismert – kisebb, altatást nem igénylő beavatkozásoknál, például gyomortükrözésnél a gyógyászatban ma is használatos – szer közel két évtizedes karrierje az 1980-as évek elejéig tartott, s felbukkant Neil Simon színdarabjaiban, illetve Woody Allen filmkomédiáiban, például az Annie Hallban is. Negyedszázada a központi idegrendszerre ható alprazolam nevű vegyület tört a szorongáscsökkentő-piac egyeduralmára, amelyet 1981-től xanax, később niravam néven is forgalmaztak. Orvostörténeti érdekesség, hogy a hivatalos gyógyászati betegséglajstromon a szer megjelenésével egy időben tűnt fel a pánikszindróma, amelyre gyógyírként a gyártó épp a xanaxot javasolta. A sokakon valóban segítő medicinának azonban szintén voltak mellékhatásai. „A xanax valójában nem gyógyítja – csak időlegesen oldja – a pánikot és a szorongást. Amikor a gyártó cég által finanszírozott vizsgálat félidejében ez kiderült, a cég megvonta a támogatását a további kutatásoktól. A szerről gyorsan kiderült az is, hogy komoly függést alakít ki, károsítja a memóriát, elhagyásakor agitáltság, epilepsziás rohamok, izomgörcsök, pánik- és dührohamok, rémálmok jelenhetnek meg” – így a pszichiátriai gyógyszerek hasznosságát kétségbe vonó cikkeivel feltűnést keltő Szendi. Mégis tömegek hittek üdvös hatásaiban. A xanaxlázról Bret Easton Ellis Amerikai pszicho című, 1985-ös botrányregénye szolgál markáns látlelettel: a főhős, a pszichopata sorozatgyilkossá süllyedő ifjú befektetési bankár, valamint a menő és született vesztes mellékszereplők szinte mindegyike e pirulával billenti helyre más drogoktól kizökkent kedélyállapotát. „Kezdem azt érezni, hogy valami komoly baj van. Mintha az összes gyógyszer, a lítium, a prozac, a desipramine meg az altatóként bevett desyrel együttvéve sem tudna megbirkózni azzal, ami a bajom” – számol be depresszióélményéről Elizabeth Wurtzel amerikai diáklány Prozac-ország című, 1994-ben megjelent regényében. A gyógyszergyártók az 1980-as évek végén álltak elő a címben szereplő, a mélakórt mellékhatások nélkül felszámolni hivatott, új generációsnak is nevezett medicinával. S a szer másoknál működni látszott: a szóban forgó, önéletrajzi ihletettségű bestseller megjelenése idején például az USA-ban havi 1 millió alkalommal írtak fel az orvosok prozacot a pácienseiknek. A bevezetéskor nem reklámozott mellékhatások viszont csupán az utóbbi években kerültek nyilvánosságra: az öngyilkossági késztetés, a libidócsökkenés, a vérzékenység és a felnőttkori cukorbetegség kialakulásának kockázata mellett például az, hogy a középiskolai, egyetemi lövöldözős gyilkosságok (köztük egy minnesotai indián rezervátumban elkövetett 2005-ös, illetve az idei, a Virginia Techen tartott mészárlás) – önmagukkal is végző – elkövetőit korábban többnyire ezzel a szerrel is kezelték. Az új generáció esetében azonban a „gyermekbetegségeket” állítólag már kiküszöbölték a gyógyszerfejlesztők. Az ENSZ egészségügyi világszervezetének idei keltezésű – 2020-ra a betegségek között a lelki eredetű nyavalyák listavezetését jósoló – prognózisa ugyanakkor mintha a depresszióipar kritikusait igazolná, miszerint az esetek túlnyomó többségében a gyógyszerek – jó esetben is – csak a tüneteket kezelik. VAJNA TAMÁS
__label__emberi@@jogok 0.0980893 __label__bűnözés 0.0503406 __label__egészségügy 0.0488678 __label__amnesztia 0.0396488 __label__halálbüntetés 0.0321107 __label__emberölés 0.028446 __label__belpolitika 0.0244331 __label__személy@@elleni@@erőszak 0.0229874 __label__kiutasítás 0.0197291 __label__szexuális@@bűnözés 0.0174525 $$$ __label__emberi@@jogok 0.884049 __label__bűnözés 0.55448 __label__egészségügy 0.327678 __label__korrupció 0.233716 __label__személy@@elleni@@erőszak 0.106701 __label__halálbüntetés 0.0420977 __label__geography__uganda 0.028446 __label__emberölés 0.0209742 __label__geography__líbia 0.0145136 __label__kiutasítás 0.0116973 $$$ __label__egészségügy __label__külpolitika geography__bulgária geography__líbia genre__cikk genre__keretes year__2007 $$$ Kínok közt $$$ Kínok közt Elektródákat kötöttek a lábára és a nemi szervére - állította egy holland televíziónak adott interjújában Asraf Alhadzsudzs palesztin orvos, akit az öt bolgár nővérrel együtt a múlt kedden engedtek el Líbiából. A bolgár állampolgárságot kapott doktor azt is elmondta, hogy összekötözték kezét-lábát és úgy forgatták egy széken, napokig nem kapott enni, és cellájában elviselhetetlenül meleg volt. Az orvost és az öt nővért 1999-ben Bengáziban tartóztatták le azzal a váddal, hogy egy kórházban szándékosan fertőztek meg 438 gyermeket HIV vírussal. Korábban a nővérek is azt mondták, hogy beismerő vallomásukat kínzásokkal csikarták ki, és később cáfolták a vádakat. Közben Líbia ismertette az ügy megoldásának részleteit. Bagdadi Mahmúdi kormányfő közölte, a vérdíjat Katar, Szlovákia, Bulgária és a Cseh Köztársaság adta össze (korábban a Financial Times úgy értesült, hogy valójában Líbia fizetett). A beteg gyerekek hozzátartozói - az iszlám jogban elfogadott szabályoknak megfelelően - minden fertőzött után fizetett egymillió dolláros váltságdíj fejében járultak hozzá, hogy a líbiai legfelső bíróság a halálbüntetést életfogytig tartó börtönre változtassa. Az alku részeként az EU enyhített a líbiaiakkal szembeni vízumkiadási szigoron. A líbiai miniszterelnök azonnal elítélte Bulgáriát, amiért a hazaérkezett nővérek és az orvos már a szófiai repülőtéren elnöki kegyelemben részesültek. Líbiai tisztviselők a hét végén jelezték, a pardon miatt Szófia elleni lépésekre sürgették az Arab Ligát.
__label__belpolitika 0.979046 __label__országgyűlési@@választás 0.835494 __label__pártpolitika 0.140346 __label__szociáldemokrácia 0.00133502 __label__kisebbségek 0.00129431 __label__fasizmus 0.00125484 __label__helyhatósági@@választás 0.00114357 __label__liberalizmus 0.0010105 __label__nacionalizmus 0.000468313 __label__nemzetiségek 0.00034535 $$$ __label__belpolitika 0.987956 __label__országgyűlési@@választás 0.951152 __label__geography__bulgária 0.0503406 __label__pártpolitika 0.00299103 __label__organization__munkáspárt@@2006 0.00199777 __label__geography__sopron 0.00155876 __label__organization__jogállami@@offenzíva@@pártja 0.00114357 __label__person__szimeon 0.00110873 __label__person__zoran 0.00110873 __label__organization__új@@demokrácia@@(görögország) 0.0010105 $$$ __label__belpolitika __label__pártpolitika geography__bulgária genre__cikk genre__keretes year__2005 $$$ Bolgár belépő $$$ Bolgár belépő Sajátos megoldást talált a szélsőjobboldali nézeteiről ismert Volen Sziderov, hogy indulhasson a június 25-ei parlamenti választáson. Az általa a voksolás előtt alig két hónappal elindított, már nevében is meglehetősen militáns szerveződés, az Atak - nem lévén bejegyzett párt - nem vehetett volna részt a megméretésben. Ezért Sziderov - a rendszerváltó Demokratikus Erők Szövetsége (SZDSZ) Demokracija lapjának exszerkesztője - három, vele hasonló nézeteket valló, hivatalosan ugyan bejegyzett, ám eddig labdába sem rúgott, jelentéktelen politikai pártot (a Bolgár Nemzeti Patrióta Pártot, a Nemzeti Mozgalom a Haza Megmentéséértet, valamint a Patrióta Erők és Tartalékos Katonai Uniót) Atak Koalíció néven szövetségbe tömörített. Populista nézetei, EU-, NATO-, török- és romaellenes, nacionalista jelszavai eredményesnek bizonyultak az előző négy évben kormányzó Szimeon Szakszkoburggotszki excár vezette liberális centrumpolitikát folytató koalícióból kiábrándult, a szocialisták hatalomra jutását viszont megakadályozni szándékozó választók körében (HVG, 2005. július 2.). Negyedik legnagyobb pártként, 8 százalékos támogatottsággal 21 mandátumhoz jutott az Atak a 240 fős törvényhozásban. Elemzők szerint a szélsőjobboldali párt - a listás, egyfordulós választáson - nem a hagyományos jobboldali szavazók körében vált népszerűvé, hanem inkább a rendszerváltás legfőbb kárvallottjai szavaztak rá, különösen olyan vidékeken, ahol nagy számban élnek törökök és romák.
__label__pénzügy 0.392347 __label__pénz-@@és@@tőkepiac 0.320831 __label__forintárfolyam 0.239359 __label__forint 0.152042 __label__értékpapírpiac 0.0293222 __label__valutakereskedelem 0.0197291 __label__valuta 0.0120638 __label__határidős@@ügylet 0.00971848 __label__tőzsde 0.00913564 __label__bank 0.00318268 $$$ __label__geography__magyarország 1.00001 __label__pénzügy 0.787941 __label__forintárfolyam 0.362979 __label__forint 0.0953595 __label__valutakereskedelem 0.0373369 __label__valuta 0.0209742 __label__pénz-@@és@@tőkepiac 0.019134 __label__tőzsde 0.0120638 __label__határidős@@ügylet 0.00782589 __label__részvénytársaság 0.00371725 $$$ __label__forint __label__forintárfolyam __label__pénzügy __label__valuta __label__valutakereskedelem geography__magyarország genre__vélemény author__tardos@@ágnes year__2004 $$$ Árfolyam és kockázat $$$ Árfolyam és kockázat A korábban kiszámíthatónak látszó forinterősödés tavaly többször megtorpant, illetve megfordult. Egy euróért ma több forintot adnak, mint 2002 decemberében, egy dollárért viszont lényegesen kevesebbet, mint akkor. A forint árfolyamának ingadozásait a magyar gazdaság és gazdaságpolitika teljesítményén túlmenően a devizák egymás közötti árfolyamváltozása is jelentősen befolyásolta, s akkor még nem is beszéltünk a kamatok ugrásairól. Vajon előre láthatóak voltak-e ezek a változások? Számíthattak-e a vállalati pénzügyi vezetők az árfolyam- és kamatváltozásokra? Mivel magyarázhatók az árfolyam-ingadozások okozta vállalati veszteségek, és ki tehető felelőssé egy-egy vállalat pénzügyi eredményének romlásáért? A múlt év elejéig a forint árfolyamának erősödése és a kamatok csökkenése olyannyira kiszámíthatónak tűnt, hogy a társaságok jelentős része a pénzügyi kockázatkezelést és a pénzügyi tevékenység közvetlen nyereségben lecsapódó eredményességét nem választotta el egymástól. Aztán a vállalati pénzügyeseket számos meglepetés érte 2003-ban, és ez a sorozat, úgy tűnik, 2004-ben sem szakad meg. Nézzünk néhány népszerű, „nyereséges” kockázatkezelési stratégiát. A passzív importőrtársaság a forint folyamatos erősödésére számít, és nem tesz lépéseket az árfolyam csökkenéséből eredő hatások kivédésére. Döntését azzal támasztja alá, hogy az árfolyamgyengülés elleni védelem relatíve drága. Az aktív exportőr is a forint folyamatos erősödésére számít, előre jelzett exportárbevételének jelentős részét határidős devizaeladásokkal (úgynevezett forwardokkal) az azonnali és a jövőben várható árfolyamnál lényegesen magasabb árfolyamon váltja forintra, s ezzel ér el jelentős pénzügyi eredményt. A hitelfelvevő a devizák közötti kamatkülönbözet fennmaradására számít, beruházási hiteleit devizában veszi fel. A pozitív pénzügyi eredmény a devizahitel átértékelésének következménye. A tavalyi események a fenti stratégiákat alkalmazó társaságok eredményére kedvezőtlen hatást gyakoroltak. Az importőr beszerzései megdrágultak, az exportőr forward devizaeladásai veszteséggel zárultak, a hitelfelvevő társaság beszámolójában is jelentős átértékelési veszteség jelent meg. Csupán a pénzügyi eredményből nem ítélhető meg, hogy sikertelenek voltak-e ezek a kockázatkezelési stratégiák. De az bizton állítható, hogy jelentős hibát követ el az a társaság, amelyik nem definiálja világosan pénzügyi kockázatkezelési céljait. A termelővállalatok irányítói ritkán tekintik stratégiai üzletágnak a pénzügyi kockázatkezelő tevékenységet, ezért nem is engedélyezik, hogy az nyereségérdekelt üzletágként működjön. A teljes kockázatkerülés pedig gyakran nehezen valósítható meg, vagy túl drága. A világon leggyakrabban alkalmazott kockázatkezelési célok közé tartozik az eredmény kiszámíthatóságának növelése és a külső körülményektől való függőségének, egyszóval az eredmény úgynevezett volatilitásának a csökkentése. E célok megvalósításának értékeléséhez nem elégséges a szűken vett pénzügyi eredmény elemzése, hiszen az árfolyam-ingadozás hatása gyakran közvetlenül befolyásolja az árbevételt és az elszámolt költségeket. Ahhoz, hogy egy cégnél a kecske is jóllakjon és a káposzta is megmaradjon, ki kell alakítani a kockázatkezelés keretrendszerét. TARDOS ÁGNES (A szerző a PricewaterhouseCoopers vezető menedzsere)
__label__belpolitika 0.843905 __label__politika 0.132974 __label__elnökválasztás 0.106701 __label__köztársasági@@elnök 0.090103 __label__országgyűlés 0.0341104 __label__történelem 0.0229874 __label__választási@@rendszer 0.00574025 __label__liberalizmus 0.00349342 __label__alkotmány 0.00318268 __label__államszervezet 0.00308537 $$$ __label__geography__lengyelország 0.993912 __label__belpolitika 0.531219 __label__országgyűlés 0.0953595 __label__köztársasági@@elnök 0.0488678 __label__elnökválasztás 0.0474359 __label__geography__magyarország 0.0446909 __label__ügynökmúlt 0.0244331 __label__person__lech 0.0185566 __label__person__kaczynski 0.0159164 __label__geography__székesfehérvár 0.00807199 $$$ __label__belpolitika __label__elnökválasztás geography__lengyelország genre__vélemény author__domány@@andrás year__2000 $$$ Lengyel teflon $$$ Lengyel teflon Szabad-e embereket olyan ígéretekre kényszeríteni, amelyeket úgysem tudnak teljesíteni? Ez a kérdés végig ott lappangott az október 8-ai lengyel köztársaságielnök-választás kampánya idején. Hiszen egy kampányban programot kell bemutatni, az pedig jórészt ígéreteket tartalmaz. Csakhogy nem az elnök kormányoz, hanem a parlamenti többségre támaszkodó kormány (vagy éppen kisebbségi kabinet, mint most, de ez a kivétel). Ezen az sem változtat, hogy a lengyel államfőnek magyar kollégájáénál szélesebb a jogköre, például személyi kérdésekben. A múlt vasárnap győztes Aleksander Kwasniewskinek máig a szemére vetik, hogy öt éve lakást ígért a fiataloknak, a mostani jelöltek pedig munkahelyteremtésről, a szegény nyugdíjasok helyzetének javításáról és a korrupció elleni harcról beszéltek. De mit tehet az államfő, hogy teljesüljenek az ígéretei? Benyújthat törvényjavaslatokat. Ám ha a saját párthívei kormányoznak, kínos túllicitálnia őket, ha pedig a vele ellentétes táboré a parlamenti többség - amiben Walesának volt része 1993-1995-ben, Kwasniewskinek pedig 1997 óta -, akkor hiába él törvénykezdeményező jogával, tervezeteit úgysem fogadják el. Ennél több lehetősége van a parlament által hozott törvények megtorpedózásában - vétóját ugyanis csak 60 százalékos többséggel utasíthatja el a törvényhozás. Persze ez a fegyver is kicsorbul, ha a kormány állandó vagy alkalmi többsége eléri a háromötödöt. Van, aki csendben bevallja: a mostani alkotmányos felépítéshez jobban illene a parlament által választott köztársasági elnök, de 1990 őszén elvi jelentősége volt, hogy az új államfőt „az egész nép” válassza, ne alkunak és taktikázásnak köszönhesse székét, mint 1989 nyarán Jaruzelski tábornok. Így a közvetlen elnökválasztás került az 1997-ben népszavazással megerősített alkotmányba, megváltoztatni tehát szinte lehetetlen. A közvetlen választás viszont megnöveli a poszt súlyát. Ezért van akkora jelentősége, hogy a posztkommunista Kwasniewski 12 jelölt közül már az első fordulóban fölényesen győzött, 54 százalékkal. Világossá vált: a kommunista múlt emlegetése már nem alkalmas Lengyelországban egy politikus lejáratására. Pedig ott 18 éve még internálótáborok működtek. És a politikai üldöztetés, a börtön nemcsak aggastyánok emléke, hanem 35-40 éves embereké is. Pedig a korábbi rendszerrel szemben igazi és aktív volt a tömeges ellenállás, a társadalom minden rétegében. Nekik mégis Kwasniewski kell, mert képes volt elhitetni, hogy ő minden lengyel elnöke, és megbékélést akar. Néha képes volt szembefordulni a saját táborával, és tisztelettel szólni azokról az egykori ellenfelekről, akikkel szemben ő akkor az üldöző hatalom oldalán állt. Ezért nézik el neki az ügyetlenségeit, a hazugságait, időnként igencsak vitatható viselkedését. (Például azt, hogy egy most előkerült felvétel tanúsága szerint három éve kigúnyolta a pápát - igaz, a jogos felháborodás abszurd hisztériává fokozása visszaütött az ellenfelekre.) Teflonelnök - mondták valaha Ronald Reaganre -, semmi sem karcolja meg. A jelek szerint Kwasniewski a lengyel teflon. Legkésőbb 2001 őszén parlamenti választások lesznek, de lehetnek előbb is, ha a kisebbségi kormánynak nem sikerül elfogadtatnia a költségvetést. Márpedig a mostani felmérések az egykor Kwasniewski vezette Baloldali Demokratikus Szövetség győzelmét jelzik, és sokan félnek attól, hogy a baloldal a hozzá közel álló - és akkor nyilván nemigen vétózó - államfő segítségével ekkora hatalomhoz jusson. Ha ez a várakozás mégis beigazolódik, a most diadalmaskodó elnöknek szüksége lesz kiegyensúlyozóművészetére. Igaz, 2005-ben harmadszor már úgysem jelöltetheti magát. Ezért egy varsói mondás szerint most már nem kell az újraválasztásra gondolnia, tehát a következő öt évben dolgozhat a történelemnek. DOMÁNY ANDRÁS (A szerző újságíró)
__label__pénzügy 1e-05 __label__gazdaság 1e-05 __label__kultúra 1e-05 __label__társadalom 1e-05 __label__külpolitika 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 1.00001 __label__politika 1e-05 __label__geography__európai@@unió 1e-05 __label__geography__usa 1e-05 __label__pénzügy 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__autóalkatrész-gyártás __label__autóipar __label__gazdaság __label__ipar geography__magyarország genre__ábra genre__keretes year__2010 $$$ Magyarországon gyártott néhány személyautó-alkatrész $$$ Magyarországon gyártott néhány személyautó-alkatrész* 10040471.pdf
__label__belpolitika 0.996416 __label__pártpolitika 0.990597 __label__kormánykoalíció 0.0980893 __label__kormányátalakítás 0.0384762 __label__pártprogram 0.0362301 __label__politika 0.0275953 __label__kormány 0.00832578 __label__szociáldemokrácia 0.00691384 __label__gazdaságpolitika 0.00649827 __label__kormányalakítás 0.00574025 $$$ __label__geography__magyarország 1.00001 __label__belpolitika 0.9982 __label__organization__mszp 0.992889 __label__pártpolitika 0.979678 __label__person__bokros@@lajos 0.0550153 __label__person__mesterházy@@attila 0.0384762 __label__person__horn@@gyula 0.0321107 __label__kormánykoalíció 0.0229874 __label__pártprogram 0.0229874 __label__organization__együtt@@2014@@mozgalom 0.0140736 $$$ __label__belpolitika __label__pártpolitika geography__magyarország organization__mszp genre__cikk genre__címlapsztori author__weyer@@béla year__1996 $$$ MSZP-kongresszus, Nincsen szegfű tövis nélkül $$$ MSZP-kongresszus Nincsen szegfű tövis nélkül A jelek szerint sem Horn Gyulának, sem a stabilizációs gazdaságpolitikának nem lesz ellenfele a Magyar Szocialista Párt hétvégi V. kongresszusán. Az előző kongresszus tavaly novemberi második fordulója előtt még platformok és tömörülések vitatták a kormánypolitika helyességét, sokan a pártelnöki és a miniszterelnöki tisztség szétválasztását szorgalmazták, s megkérdőjelezték a koalíció szükségességét is. „Tavasszal már lehet dráma” – jósolta a novemberi MSZP-kongresszus előtt a HVG-nek Lendvai Ildikó, az MSZP budapesti elnöke (HVG, 1995. november 11.) azzal összefüggésben, hogy akkor, bár a napirenden magán nem szerepeltek személyi kérdések, lévén a rendezvény csak folytatása volt az 1994-es IV. kongresszusnak, sok küldött utazott elégedetlenül, frusztráltan Miskolcra. Ahol aztán az egyetem alulfűtött, hideg-rideg szocreál épületében lelkesen hitet tettek a lemondását felkínáló Bokros Lajos mellett, elégedetten nyugtázták a szocialisták körében soha nem kedvelt s „kis hercegként” emlegetett Fodor Gábor frissen bejelentett távozását a kormányból – s látszólag elfelejtve azt, hogy sokan közülük néhány napja még a pártelnöki és a miniszterelnöki poszt szétválasztását szorgalmazták, ily módon kívánva figyelmeztetni Horn Gyulát: széke korántsem megingathatatlan, s tavaszra jó lesz, ha összeszedi magát. Az azóta eltelt négy hónap alaposan rácáfolt azokra, akik a drámai kifejlődést várták. Aki most megkérdezi az MSZP illetékes vezetőit – így Szekeres Imre frakcióvezetőt vagy Csintalan Sándor ügyvezető alelnököt –, miért is tart most kongreszust a párt, feljegyezheti a választ: mert az alapszabály előírja, hogy kétévente tisztújítást kell tartani. S ebből a szempontból most valóban nincs drámai tétje a kongreszusnak: Horn Gyulának nincs ellenjelöltje a pártelnöki posztra. Sőt: megrendült helyzetű, „utálva szeretett” miniszterek politikája mellett sem kell senkinek hitet tenni az „I love Lajos” kinyilvánításával. „A pólóárusítás ezúttal elmarad” – szűkítette Csintalan a kongresszusi események várható listáját a múlt vasárnapi elnökségi ülés után. Az ugyanaznap megtartott s gazdaságpolitikai vitanapnak nevezett rendkívüli frakcióülés után még ennyi utalás sem hangzott el Bokros Lajos időközben távozott pénzügyminiszter személyére, miközben Szekeres Imre szavaival élve „teljes körű volt az egyetértés” a stabilizációs politika – leánykori nevén: a Bokros-csomag – folytatása mellett. Valóban úgy tűnik, tavaly óta oldódott az a feszültség, ami Lendvai Ildikó szerint abból fakadt, hogy a kormány úgymond sem a társadalmat, sem a pártközvéleményt nem avatta be lépéseibe. „Csoda nem történt, de kiegyensúlyozottabb lett a kormányzati munka és a koalíciós viszony is” – magyarázza a budapesti MSZP-elnök, szerinte miért nem vonják most kétségbe a pártelnök-miniszterelnök vezető szerepét. „Ma csak populista és baloldali retorikával lehetne Horn Gyulát támadni, de akik ezt tennék, azok mellé nem lehet odaállni” – véli Lendvai, leszögezve: ez egyben azt is jelenti, hogy Horn funkciója 1998-ig stabil, hiszen a parlamenti ciklus második felében pártelnököt váltani „már nem lenne ép elmére valló gondolat”. Ez már csak abból a szempontból is figyelemre méltó, hogy tavaly még a legnagyobb taglétszámú szocialista szervezet vezetője is úgy gondolta: „meg kell nézni a személyi variánsokat...” Hogy ez most elmarad, annak egyik első jele már legkésőbb a januári frakció-tisztújításon látható volt: a koalíció feltétlen hívének számító Szekeres Imre újjáválasztása s a „technokraták”, így a gazdasági munkacsoportot vezető Puch László, a költségvetési munkacsoportot vezető Keller László (ők annyira elkötelezettjei a stabilizációnak, hogy időnként még a „puhulni hajlamos” Hornnal szemben is Bokrost támogatták) pozícióinak megerősödése, Burány Sándor frakcióvezető-helyettessé választása súlyponteltolódást hozott. A párt parlamenti „élcsapatának” tagjai, akik korábban esetenként csak ímmel-ámmal és morogva követték a sok minden más mellett népszerűségvesztést is hozó stabilizációval túlságosan is „előreszaladt” kormányt, mégiscsak kezdték a magukénak érezni azt a politikát. Mára pedig – legalábbis Szekeres Imre szerint – a párt is felzárkózott ehhez, s kiegyensúlyozott lett a kormány–frakció–párt hármas kapcsolata. Azzal, hogy az MSZP – akár belátásból, akár beletörődésből – végül is felzárkózott a stabilizációs programhoz, a politizálás hangsúlyai is áttevődtek a szakmai munkára. A kongresszust előkészíteni hivatott gazdaságpolitikai frakcióülésen is inkább az államháztartási reformról, az antiinflációs politikáról, az adórendszer tervezett módosításáról beszéltek, mint politikai irányzatokról és platformokról. Ez utóbbiak különben is kevésbé hallatnak magukról, mint az előző kongresszust övező vitaidőszakban. Bár a hajósiak jelzővel emlegetett képviselők csoportja a múlt héten közzétette „Márciusi nyilatkozatát”, az kevésbé tűnik konfrontálódni a „hivatalos” MSZP-politikával, mint a tavaly őszi hajósi meg Nánási úti összejövetelek üzenetei s a „vissza a baloldali értékekhez” jelszavai. A platformoknak és tömörüléseknek az „alsóbb rétegekben” sincs feltétlen támogatottsága. „Legutóbb az egyik tagunk azt mondta nekem, most már tudja, hogy én egy pragmatista vezető vagyok; innen tudtam meg, hogy a Baloldali Tömörülés ülésén járt” – mondta a HVG-nek az egyik budapesti kerületi MSZP-elnök, hozzátéve: ő igazán nem érti, minek kell egy szociáldemokrata pártnak külön szociáldemokrata meg külön baloldali platform. A küldöttek – akik egyébként hétszázan lesznek, köztük a 186 országgyűlési képviselő (ennyien tagjai a 209 tagú frakcióból a pártnak) – azért nem maradnak teljesen személyi kérdések nélkül: a tervezett alapszabály-módosítás szerint létrejönne az elnökhelyettesi funkció, s ezzel eldőlne az a kérdés is, ki a második ember az MSZP-ben Horn Gyula után. Lendvai Ildikó szerint az elképzeléssel sokan nem értettek egyet – mondván, hátha így mégis a az utódlás kérdését akarják „becsempészni” –, de amióta Horn maga is kijelentette, szükségét látja egy ilyen funkciónak, több az esélye, hogy „átmegy” az alapszabály-módosítás, amihez kétharmados többség szükséges. Ám még korántsem biztos a poszt – amire különben pillanatnyilag Kósáné Kovács Magda és Katona Béla exminiszterek a legesélyesebbek (lásd keretes írásunkat). A párt vezetői közül például Szekeres Imre és Csintalan Sándor – akiknek párton belüli pozícióját meggyengítheti az új rendfokozat – határozottan ellenzik az elnökhelyettes (aki például az elnökség összehívásának jogával is rendelkezne) beiktatását a párthierarchiába. Szekeres azzal magyarázta véleményét a HVG-nek, hogy ez „ellenpont lenne a kormányhoz”, Csintalan pedig többször is kijelentette a nyilvánosság előtt: egyszerűen feleslegesnek tartja a funkciót. Olyannyira, hogy ha a kongresszus mégis megszavazza, ő – akinek a mostani feladat- és hatáskörét jelentősen kibővítve kapná az új ember – meg sem pályázza a posztot, míg az ügyvezető alelnöki tisztségnek „megint nekifutna”. (Arról, hogyan mérte fel saját esélyeit, mindenesetre árulkodnak a vasárnapi sajtótájékoztató után elejtett szavai, amelyekből kitűnt, április első két hetében szabadságra készül...) Bár a párton belüli erőviszonyokra nyilván alapvető befolyással lesz, kormányzati személyi kombinációk szempontjából végül is mindegy, ki lesz akár elnökhelyettes, akár kibővített jogkörű ügyvezető alelnök az MSZP-ben. Mint ahogy ama tervezett alapszabály-módosításnak sem látszik túlzott jelentősége, mely a párttisztségre választhatóságot az eddigi két év helyett csupán egyéves párttagsághoz kötné. Fél évvel ezelőtt egy ilyen elképzelés még bősz kombinációkra adott volna alkalmat például Nagy Sándor esetleges előretörésével kapcsolatban. Ma viszont arról lehet találgatni, hogy ily módon a nemrég felvételét kért Bokros Lajos vagy adott esetben akár a magát hasonló lépésre elszánó Medgyessy Péter előtt nyílhat meg az út a korábbinál rövidebb türelmi idő után a párt legfelsőbb régióiba. A kérdésre, hogy az MSZP, melynek koalíciós kormánya tavaly márciusban a pénzügyi összeomlás szélén lavírozott az országgal, s melynek tagsága és kongresszusi küldöttei alig tudták megemészteni a stabilizációból fakadó nagy arányú népszerűségvesztést, számol-e azzal, hogy a megszorítások miatt elveszítheti a 98-as választásokat, Szekeres Imre azt mondta, ez persze lehetőség, de ha feladják ezt a politikát, akkor egészen biztosan elveszítik. A puszta bizakodáson kívül azért ennek érdekében már más eszközöket is szeretnének alkalmazni: a kongresszus például várhatóan szorgalmazni fogja – az adózási kör bővítése mellett s az ilyenkor mindig felemlegethető feketegazdaság végre-valahára való megfogásának forrásaiból – a személyi jövedelemadó felső kulcsainak csökkentését. WEYER BÉLA