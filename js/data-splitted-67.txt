__label__sport 1.00001 __label__sportfinanszírozás 0.989023 __label__labdarúgás 0.932463 __label__ingatlan 0.600198 __label__építőipar 0.103759 __label__állami@@támogatás 0.0488678 __label__állami@@ingatlan 0.0384762 __label__kézilabda 0.0140736 __label__befektetés 0.0124417 __label__közbeszerzés 0.00971848 $$$ __label__geography__magyarország 1.00001 __label__sport 1.00001 __label__sportfinanszírozás 0.973251 __label__labdarúgás 0.969795 __label__ingatlan 0.51563 __label__építőipar 0.327678 __label__állami@@ingatlan 0.148057 __label__geography__felcsút 0.061886 __label__person__mészáros@@lőrinc 0.0566624 __label__világkiállítás 0.0534133 $$$ __label__ingatlan __label__labdarúgás __label__sport __label__sportfinanszírozás geography__magyarország genre__cikk genre__címlapsztori genre__keretes author__rácz@@tibor year__2015 $$$ Stadionrangadók $$$ Stadionrangadók Egy valamivel nem vádolható a „szeretem a focit” kormánya: titkos csatornák helyett leplezetlenül önti a milliárdokat a kormányfő kedvenc sportágába. Először a tavalyi költségvetést tűzdelte tele a stadionépítési tervek finanszírozására szánt pénzekkel, de jutott belőlük 2015-re is. Utóbbiak közül a legnagyobb tétel a Puskás Ferenc Stadion rekonstrukcióját is magában foglaló Nemzeti Olimpiai Központ építése. Az ehhez kapcsolódó – várhatóan hat hónapon keresztül zajló – bontási munkákra e hét elején írták ki a nyílt közbeszerzési eljárást. A kivitelezés (az újabb közbeszerzési eljárást követően) jövő nyáron indulna. A pályázatokat kiíró állami szervezetnél, a Nemzeti Sportközpontoknál a beruházás pontos értékét nem tudták megmondani – számokat a pályázatok utánra ígértek –, de annyi biztos, hogy az eredeti tervek szerint 2018 végére elkészülő sportkomplexum nem lesz olyan grandiózus, mint azt korábban a kormány beharangozta. Az először százmilliárdos nagyságrendűre saccolt költségvetésből úgynevezett multifunkcionális stadiont akartak építeni – olyat, amely nemcsak a 68 ezer nézőt és a futballt, hanem más sportágakat is kiszolgált volna –, ám a tavaly óta karcsúsodott büdzsébe már nem fért bele a konferencia-központ, a sportmúzeum, a mélygarázs, a diagnosztikai labor és a tervezett rendőrőrs sem. Némi bizonytalankodás a többi stadion építése körül is mutatkozik. Tavaly a kormány a tisztán állami fejlesztéseket, köztük a sportcélúakat is közös beruházási alapba terelte, amely alapvetően az állami vagyon értékesítéséből befolyó pénzekből gazdálkodik. Magyarán, a megvalósítást attól tette függővé, hogyan folynak be a bevételek. Az előirányzat összesen 130,4 milliárd forint volt, ebből 120 milliárdot a mobilszolgáltatók által fizetett frekvenciadíjak fedeztek. A miniszter végül 90,8 milliárd forint erejéig járult hozzá a beruházásokhoz – derül ki a 2014-es költségvetés végrehajtásából. Az idei költségvetésben ez a módszer folytatódik, azzal az apró szépséghibával, hogy a beruházási alapnak egyelőre minimális összegű bevétele van, feltöltése az állami földek év végéig lezavarni tervezett értékesítése után várható. A beruházási alap keretéből a jelenleg az NB II.-ben szereplő Kisvárda például 800 millió forintot költhet a sportpálya fejlesztésére – ez Seszták Miklós nemzeti fejlesztési miniszter szülővárosa. A harmadosztályba száműzött Pécs, amely a pénzügyi nehézségekkel küzdő Alexandra-tulajdonos Matyi Dezső nagyvállalkozótól a városi önkormányzat tulajdonába került, szintén félmilliárdot költhet a stadion felújítására. A listavezető a kormányfő kedvence, a Videoton, a jó barát Garancsi István csapata: a Sóstói Stadion 4,5 milliárdos állami támogatást kap az idén is. A Deutsch Tamás által elnökölt MTK Hidegkuti Nándor Stadionja az edzőpályákkal együtt 2020-ig körülbelül 6 milliárd forintból valósul meg, ebből 4,87 milliárd lesz az állami forrás. A létesítményben 5322 ülőhelyet alakítanak ki, ami a jelek szerint bőven elég: ezer nézőnél többen csak elvétve váltanak jegyet a klub hazai mérkőzéseire. Sok érdeklődőt vonzana a stadionok kivitelezése, ám a jelek szerint a legjobb üzletekhez valószínűleg a VIP-páholyok állandó látogatói jutnak hozzá. Erre utal, hogy a Hidegkuti Stadion felújítására kiírt közbeszerzési ajánlattétel szerint a pályázóknak a referenciák között fel kell mutatniuk az elmúlt öt évben sportrendezvények lebonyolítására alkalmas, legalább nettó 3 milliárd forintos létesítmény építését vagy felújítását. Szükséges még legalább 3,5 milliárd forint értékű magasépítési referencia igazolása, amelyben lennie kell például minimum 3500 fő befogadóképességű létesítménynek, ahol minimum 3000 négyzetméternyi sportpályafelület és 3500 ülőhely is van. A kivitelezési referenciák között igazolni kell, hogy a pályázó már elkészítette legalább egy 3500 fő befogadóképességű, az UEFA szabályai szerinti, legalább 3-as kategóriájú stadion előírásait és az MLSZ 2014-es infrastruktúra-szabályzatának első osztályú pályára vonatkozó feltételeit teljesítő labdarúgó-stadion tervét. A testreszabott feltételek mellett kevés vállalkozás képes az elvárt referenciákat felmutatni. A kevés kivétel egyike a Fradi stadionját építő Market Építő Zrt., amely Garancsi István többségi tulajdonába került, a másik a felcsúti Mészáros és Mészáros Kft. A harmadik befutó a Nagyerdei Stadion kivitelezője, a Hunép Zrt. lehet. RÁCZ TIBOR
__label__sport 1.00001 __label__olimpia 0.926314 __label__sportfinanszírozás 0.766304 __label__télisport 0.262852 __label__sakk 0.0302246 __label__politikusok@@jövedelme 0.0275953 __label__gazdagok 0.0203424 __label__kajak-kenu 0.019134 __label__jégkorong 0.0185566 __label__szponzorálás 0.0159164 $$$ __label__sport 1.00001 __label__geography__oroszország 1.00001 __label__olimpia 0.988678 __label__sportfinanszírozás 0.966924 __label__télisport 0.782673 __label__geography__ukrajna 0.27514 __label__geography__szocsi 0.187143 __label__sakk 0.136618 __label__állami@@vagyon 0.0474359 __label__jégkorong 0.0396488 $$$ __label__olimpia __label__politika __label__sport __label__sportfinanszírozás __label__télisport geography__oroszország genre__cikk author__poór@@csaba year__2010 $$$ AZ OROSZ SPORT VANCOUVERI KUDARCA, Elcsúszó pénzek $$$ AZ OROSZ SPORT VANCOUVERI KUDARCA Elcsúszó pénzek Az orosz csapat gyászos téli olimpiai szereplése politikai és sportvezetők kölcsönös vádaskodásához vezetett Moszkvában. Egy dologban azonban mindenki egyetért: az orosz sport gyökeres reformra szorul. A négy év múlva esedékes szocsi téli olimpiára mostantól kézi vezérléssel készülnek a sportolók – jelentette be a múlt héten Vitalij Mutko orosz sportminiszter, miután az ország válogatottja csúfosan leszerepelt a vancouveri játékokon. A várt 30-35 érem helyett mindössze tizenhármat sikerült szerezni, abból is csak három lett arany, ami a részt vevő országok rangsorában az eddigi legrosszabb orosz eredményhez, a 11. helyezéshez volt elegendő. A kudarc nemcsak a szurkolókat keserítette el, hanem a politikusokat is, ezért a parlament a sportvezetők beszámoltatására, a számvevőszék pedig az elszámoltatásukra készül. Vlagyimir Putyin kormányfő „szervezeti következtetések” levonását tartja szükségesnek, míg Dmitrij Medvegyev elnök nyíltan távozásra szólította fel az orosz csapat felsüléséért felelősnek tartott tisztviselőket. Az olimpiai bizottság elnöke, Leonyid Tyagacsov a múlt héten – némi vonakodás után – be is nyújtotta lemondását. A példamutató szigort kilátásba helyező Mutko viszont egyelőre kapaszkodik a székébe, ami tovább élezheti a politikai pályára lépett néhány egykori olimpiai bajnok és az orosz sportot irányító hivatalnokok vitáját. Előbb a háromszoros olimpiai aranyérmes, Oroszországban szinte ikonként tisztelt volt műkorcsolyázónő, a hatalmi párt, az Egységes Oroszország (JeR) parlamenti képviselője, Irina Rodnyina vádolta egyebek közt passzivitással, sportdiplomáciai tehetetlenséggel a vancouveri orosz csapat vezetőit. Csatlakozott hozzá frakciótársa, a páros műkorcsolyázás Salt Lake City-i olimpiai bajnoka, az állami duma sportbizottságának elnöke, Anton Sziharulidze. Ő egyenesen a szakszövetségeket uraló klánokról beszélt. Személyi változásokat sürgetett a JeR másik üdvöskéje, Szvetlana Zsurova volt gyorskorcsolyázónő is, aki a torinói téli játékok aranyérmével a zsebében a parlament alelnöki székéig emelkedett. A másik oldalon a síedzőként állítólag Putyinnal is foglalkozó Tyagacsov és a kormányfő szentpétervári köréhez sorolt Mutko viszont arra hivatkozik, hogy ők keményen dolgoztak, a gondok korábban kezdődtek. Az oroszok már a tavalyi szezon végén is csak kilencedikek voltak a nemzetközi télisport-rangsorban, és ezért jórészt a Rodnyina köréhez tartozó egykori jégkoronglegenda, Vjacseszlav Fetyiszov a felelős, 2008 őszéig ő állt ugyanis az orosz sport élén – hangoztatják. A bűnbakkeresők a kölcsönös egymásra mutogatás közepette is egyetértenek abban, hogy a hazai pályán, a szocsi játékokon induló versenyzők sikeréért gyors és komoly szervezeti átalakításra van szükség az orosz sportban, ahol súlyos rubelmilliárdok forognak. Tavaly csak a válogatott vancouveri felkészülésére 500 millió rubelt (több mint 3 milliárd forintnyit), valamint – valószínűleg a külföldi kiadásokra – 13 millió dollárt költöttek állami forrásból. Ugyanennyit áldozott rá az a jótékonysági alap is, amelyen keresztül a leggazdagabb orosz üzletemberek támogatják hazájuk olimpikonjait. A szaktárca büdzséje 2009-ben 20 milliárd rubel volt, de – mint az Itogi hetilap összesítése írta – különböző „nem üzleti forrásokból”, azaz jórészt alapítványoktól, társadalmi szervezetektől további évi 300 millió dollár, azaz 9 milliárd rubel is befut a sport támogatására. És ott vannak még a szponzori szerződések. A nagy gazdasági ügyletek értékét még mindig előszeretettel valutában számoló orosz sajtó jelentései szerint csak az olimpikonokat öltöztető orosz divatcég, a BoscoSport 100 millió dollárt fizetett azért, hogy 2016-ig ő szállíthassa a válogatott formaruháit. Finanszírozási forrás tehát van elég, a fő gond az, hogy a föntről elosztott pénz túlságosan sok állomáson keresztül jut el a címzettekhez. Jó része útközben elfolyik, a maradék felhasználása pedig nem eléggé hatékony – vélik a szakemberek. Az Ekszpert moszkvai gazdasági magazin elemzése arra hívja fel a figyelmet, hogy a támogatásból éppen azok a sportágak gyűjtik be a legtöbbet, amelyek önfenntartásra is képesek lennének, miközben a téli sportok – a jéghokit és a műkorcsolyát kivéve – másodlagossá váltak. Egy élvonalbeli klub tartalékcsapatában szereplő, sokadrangú focista akár havi ötezer dollárt is kereshet – írja a lap –, míg egy olimpikon sífutó harmadennyit kap, ráadásul sokszor elemi gondokkal küzd. A szibériai Tyumenyben nevelkedett biatlonversenyző, Anasztaszija Kuzmina, aki Vancouverben szlovák színekben nyert egy arany- és egy ezüstérmet, például azért költözött el Oroszországból, mert miután családot alapított, nem segítettek neki lakásproblémái megoldásában. A magasabb fizetés és a jobb munkakörülmények miatt külföldre ment sok orosz tréner, köztük az Észak-Amerikában dolgozó jégtáncedző páros, Marina Zujeva és Igor Spilband is. Ők az arany- és az ezüstérmes kanadai és amerikai kettős mestereiként voltak ott Vancouverben, de az USA-ban élő orosz edzők készítették fel a harmadik helyre szorult orosz duót is. A gyorskorcsolya olimpiai meglepetésembere, Ivan Szkobrjev ugyanakkor azután lett az örök ötödik-hatodikból dobogós, hogy egy olasz szakember vette át edzéseinek irányítását. Vagyis megfogyatkozott az egykor kitűnően felkészült szakembergárda, ahogyan hiányos az orosz sport technológiai és tudományos háttere is. „A szovjet rendszer szilánkjaival dolgozunk”, pedig a sportot kiszolgáló saját innovációs termékek nélkül nem lehet stabil eredményekre számítani – írta internetes naplójában Mihail Prohorov. A nemzeti biatlonszövetség elnöki tisztét is betöltő milliárdos, aki a helyszínen kísérte figyelemmel az oroszok olimpiai bukdácsolását, egyebek közt azt nehezményezi, hogy míg a Szovjetunióban harminc akadémiai intézet szolgálta a sportot, mára még a sportorvosképzés is megszűnt Oroszországban. Akad szakember, aki szerint az utánpótlás-nevelés, a sportiskolák szovjet tapasztalatait ismét hasznosítani kellene. Hiszen a 140 milliós Oroszországban ma feleannyi sportklub működik, mint a 8 és fél milliós Ausztriában. Valószínűleg jórészt azért, mert egy gyermek versenyszerű sportoltatásához többnyire komoly anyagi áldozatot kell hozniuk a szülőknek. Az Itogi adatai szerint ez akár havi 10-30 ezer rubel is lehet, miközben mondjuk egy tanár átlagfizetése alig valamivel haladja meg a 17 ezret. Mutko arra hivatkozik, hogy már hatezer sportiskolában 4 és fél millió gyermek felkészítése zajlik, noha a Szovjetunió szétesését követő évtized gyakorlatilag elveszett a sport számára. Semmi sem épült, és kiesett egy nemzedék – panaszkodott a miniszter, hozzátéve, hogy az infrastruktúra annyira lepusztult, hogy a curlingesek csak egyetlen helyen tudnak edzeni, használható síugrósánc, valamint bob- és szánkópálya pedig egyáltalán nincs Oroszországban. POÓR CSABA / MOSZKVA
__label__pártgazdálkodás 0.109716 __label__felszámolás 0.0803675 __label__pártfinanszírozás 0.0600966 __label__sajtó 0.00328306 __label__karitatív@@tevékenység 0.00187757 __label__adósságbehajtás 0.00165848 __label__csőd 0.00155876 __label__hitel 0.00146506 __label__sajtópiac 0.000814086 __label__könyvkiadás 0.00071967 $$$ __label__geography__magyarország 1.00001 __label__organization__magyar@@fórum 0.839744 __label__person__csurka@@istván 0.72488 __label__felszámolás 0.672342 __label__organization__magyar@@fórum@@borháza@@kft. 0.228166 __label__organization__magyar@@hírlap 0.119213 __label__organization__magyar@@út@@alapítvány 0.0926978 __label__organization__magyar@@fórum@@kft. 0.0875738 __label__person__csurka@@endre 0.0851091 __label__organization__sgh@@vagyonkezelő@@kft. 0.0716012 $$$ __label__sajtó geography__magyarország person__csurka@@istván organization__magyar@@fórum@@kft. genre__hír year__2003 $$$ Magyar Fórum Kft.: lefoglalt Csurka-üzletrész. $$$ Magyar Fórum Kft.: lefoglalt Csurka-üzletrész. Végrehajtó foglalta le Csurka István MIÉP-elnök Magyar Fórum Kiadó Kft.-beli (MFK) üzletrészét, miután a cég jogerős bírósági ítéletre sem fizetett egyik hitelezőjének. A végrehajtó annyit mondott a HVG-nek, Csurka kisebbségi üzletrészét árverésen kívánja értékesíteni, a felperes kilétét azonban személyiségi jogokra hivatkozva nem árulta el. Tény ugyanakkor, hogy az MFK-t évek óta ostromolják a hitelezők (HVG, 2001. január 20.). Egyikük, Szabó Lukács volt országgyűlési képviselő, Csurka egykori párttársa például nemrégiben szintén kért végrehajtást, akárcsak az MFK-ban résztulajdonos Deák Ferenc Alapítvány (korábbi nevén Fórum Alapítvány), amely egy, általa a cégnek még 1990-ben nyújtott, közel ötmillió forintos, utóbb azonban el nem könyvelt támogatását követeli vissza kamatostul. A mindmáig egymillió forint törzstőkéjű MFK-nak évek óta nincs vagyona, egyik utolsó leltára szerint mindössze egy neonreklámtartó vasrács szerepel a Magyar Fórum című újságot korábban megjelentető, jelenleg is a Blaha Lujza téri egykori sajtópalotába bejegyzett cég könyveiben. A Magyar Fórum hetilapot már 1995-ben kimentette Csurka a kft-ből, az újságot jelenleg a Magyar Út Körök Mozgalom adja ki.
__label__művészet 0.994455 __label__filmgyártás 0.993912 __label__irodalom 0.468801 __label__színház 0.392347 __label__kultúra 0.300756 __label__televízió 0.140346 __label__kultúrafinanszírozás 0.0488678 __label__gazdasági@@bűnözés 0.0433758 __label__ügynökmúlt 0.0384762 __label__elektronikus@@sajtó 0.0236995 $$$ __label__művészet 1.00001 __label__filmgyártás 1.00001 __label__geography__csehország 0.766304 __label__person__michael 0.615098 __label__popzene 0.50001 __label__kultúra 0.50001 __label__irodalom 0.437833 __label__kultúrafinanszírozás 0.256842 __label__person__josef 0.136618 __label__person__anna 0.103759 $$$ __label__filmgyártás __label__művészet geography__csehország person__menzel person__jirí genre__interjú genre__keretes author__serf@@andrás year__2007 $$$ Menzel választásai $$$ Menzel választásai HVG: Új filmjében bolgár a főszereplő, de a Kórház a város szélén Blazej doktora és az Oscar-díjas Szabó István mellett több, már ismert cseh színész is felbukkan. Hogyan választja ki a színészeit? J. M.: Megérzéssel. A színész a történet mellett a legfontosabb eleme a filmnek. Vannak emberek, akik nagyon jó színészek, de semmivel sem többek annál. Ezért igen kevés amerikai színésszel tudnék dolgozni, mert többnyire azt érzem, hogy nagyon akarnak valamilyenek lenni. Számomra a Sörgyári capriccio orvosa, Rudolf Hrusinsky - vagy éppen Bán János - volt az igazán természetes színész. Ők az én embereim, mert magukban hordozzák azt a fajta érzékenységet, amire vevő vagyok, a karizmát. Ha élne, Hrusinsky bármilyen szerepet eljátszhatna az új filmemben is, talán még az önmagát málnaszörppel leöntő Jaruska, a szép szőke lány szerepét is. HVG: A kezdetektől folyamatosan színházban is játszik és rendez. Mi az oka, hogy míg sokszínű a repertoárja, filmesként főleg cseh irodalmi adaptációkat készít? J. M.: A cseh darabok közül egyszerűen nagyon kevés használható színházban. Másrészt a filmben sokkal fontosabbak a kulturális gyökerek. Azért rendezek cseh filmeket, mert én a cseh jelenben gyökerezem. A Svejket filmre vitték ugyan az oroszok és a németek, de mindkét alkalommal nagyon rossz dolog sült ki belőle, és gondoljunk csak arra, milyen mozit forgattak az amerikaiak a Háború és békéből. HVG: Visszatérve a színészekre, egyáltalán nem magától értetődő, hogy egy rendező, mint ön, színész is legyen. J. M.: Az a szerencsém, hogy mindig sikeres filmekben játszhatok. De nem vagyok profi színész, inkább csak olykor jól fizetett amatőr. Egy tévésorozat-szerepért, amit szerencsére gyakran vetít a televízió, ma is fizetnek nekem. Mint rendező, sosem kapnék ennyi pénzt egy munkáért. HVG: Az egykori cseh filmes újhullám alkotói számára - a tehetségen és a Hrabal iránti tiszteleten túl -, mit gondol, mi volt a közös nevező? J. M.: Nem szívesen beszélek erről. Nagyon sajnálom, hogy Ivan Passer és Milos Forman nem forgattak soha Hrabal alapján. De hogy mi kötött össze bennünket? Mindannyian máshonnan érkeztünk: Chytilová és Schorm vidékről, én egy polgári családból, Forman árvaházból. De mindannyian ugyanabban a katlanban főttünk, amit egyikünk sem szeretett. Ugyanazt néztük és olvastuk, amit mindannyian nézhettünk és olvashattunk. Ezért hasonló indulatok fűtöttek bennünket a kötelező dolgokkal szemben. Ma az a gond, hogy mindenki mást olvas, mást néz az interneten, és nincsenek közös célok. Ez egy Babilon. HVG: Vagyis ha nem lett volna elnyomás, nem születik meg a cseh újhullám? J. M.: Talán nem. Talán valóban az kellett hozzá. Látom a mai fiatal filmeseken: mindenki más - ez így rendben is van. De higgye el, tényleg boldog vagyok, hogy abban a korban születtem. HVG: És mit szólt, amikor az 1990-es évek elején kiderült, hogy Hrabal is ügynök volt? J. M.: Dehogy volt ügynök! Ez hülyeség! Senkit sem adott fel, nem súgott be, csak ki akartak facsarni belőle valamit. Utólag aztán felülbírálták az ügyét, akárcsak Havelét. Körülöttem is botrányt akartak keverni, mert 1968 után aláírtam egy ellen-Chartát, hogy továbbra is dolgozhassak. Ám azok a szerkesztők, akik ezt megszellőztették, 1989-ig a párt tagjai voltak, ami jóval több volt, mint egy aláírás: gyűlések, tagkönyv és sok minden más. HVG: Közismert, hogy a díjakat nem tartja sokra, nem volt mégis elégtétel a betiltott Pacsirták cérnaszálon 1990-es Arany Medve díja? J. M.: A csoda az volt, hogy Berlinben teljesen friss alkotásként nézték. Addig egyszerűen nem hitték el, hogy húsz évvel korábban forgattam, amíg meg nem látták az egyik jelen lévő szereplő arcát. HVG: Meg szokta nézi korábbi filmjeit? J. M.: Nem, soha. Bár húsz éve egyszer Madeira szigetén mégis megtörtént. Vagy 150 amerikai, francia, angol és orosz filmrendező jött ott össze. Na, és az egyetlen moziban a Szigorúan ellenőrzött vonatok ment. HVG: És a kollégák filmjeit laikus szemmel, egyszerű nézőként szemléli, vagy szakmai szemüvegen át? J. M.: Ha egy film vagy jelenet rossz, azt rögtön látom. Egyébként nem járok moziba, hanem otthon nézek filmeket, és ha nem nyúlok a távkapcsolóhoz, az már jó jel. Woody Allent például soha nem pörgetek. De a filmek többségével húsz perc alatt végzek. HVG: Mit szól ahhoz, hogy az irodalmi forgatókönyvek helyét feldúsított képregények veszik át, a szereplők pedig irodalmi nyelv helyett köznyelven beszélnek? J. M.: Sajnos az irodalom, mint olyan, eltűnik az életünkből. A filmek filmek alapján születnek, és az alkotók már nem Dickenstől és Balzactól, hanem Tarantinótól tanulnak. Mi pedig csak bámulunk, s már nem átéljük az eseményeket, hanem csak kapkodjuk a fejünket az effektektől. HVG: A klasszikusok közül kitől tanult a legtöbbet? J. M.: A legközelebb Fellini áll hozzám, mert őt szórakoztatta a filmezés. Bergmant tisztelem, bár nem mindig értem: bűnként könyveli el az élet örömeit, én viszont nem vagyok olyan, akit boldoggá tesz, ha szenvedhet a létezés miatt. Antonionit pedig sosem értettem igazán. Talán más sem, bár ezt senki sem akarja bevallani. HVG: Hogyan fogadta, hogy az Úristen ugyanazon a napon szólította magához Antonionit és Bergmant? J. M.: Boldog vagyok, hogy nem rám gondolt. SERF ANDRÁS
__label__belpolitika 0.245095 __label__integráció 0.0926978 __label__országgyűlési@@képviselő 0.0433758 __label__összeférhetetlenség 0.0302246 __label__üzleti@@tanácsadás 0.0136468 __label__köztisztviselők 0.00758724 __label__jog 0.00691384 __label__országgyűlési@@ülésnap 0.00371725 __label__lobbizás 0.00371725 __label__országgyűlés 0.00371725 $$$ __label__geography__magyarország 1.00001 __label__geography__európai@@unió 1.00001 __label__organization__európai@@parlament 0.998461 __label__országgyűlési@@képviselő 0.212079 __label__belpolitika 0.125933 __label__integráció 0.100889 __label__organization__európai@@néppárt 0.063725 __label__politika 0.0267693 __label__országgyűlési@@ülésnap 0.0251888 __label__geography__luxemburg 0.0116973 $$$ __label__országgyűlési@@képviselő __label__politika geography__európai@@unió geography__magyarország organization__európai@@parlament genre__vélemény author__laczkóné@@tuka@@ágnes year__2003 $$$ Európai képviselőség $$$ Európai képviselőség Már Magyarországon is megindult a politikai harc az Európai Parlament (EP) képviselői mandátumaiért, pedig csak 2004 júniusában esedékesek az EP-választások. A motivációk között az érdekérvényesítés új lehetőségének felismerése mellett a kampányhangulat fenntartásának igényét és a pártokon belüli helykeresést egyaránt megtaláljuk. A hírek viszont elsősorban arról szólnak, hogy a magyar parlamenti képviselők javadalmazásához képest kiemelkedő fizetés várja az EP-be bekerülőket, illetve találgatások olvashatók arról, hogy a második vonal emberei vagy politikai nagyágyúk szállnak-e ringbe a listákon. Az azonban csak felszínesen jut el az újságolvasó érdeklődőkhöz, de talán még magukhoz az önjelöltekhez is, hogy milyen feladatok várnak e politikusokra. Az EP a kilencvenes évek európai uniós (EU) szerződésmódosításainak legnagyobb nyertese. A képviselők meg-megújuló küzdelemmel elérték, hogy tanácsadói és szűk ellenőrzési jogkörük kibővült, a közös piac kialakítását célzó döntések aktív részeseivé, a közösségi költségvetés alakítóivá váltak. A tagállamok számának növekedése nyomán 2004-től 732 képviselő - bonyolult eljárás során - megakadályozhatja jogszabályok elfogadását; hozzájárulásuk szükséges nemzetközi szerződések megkötéséhez, támogatásuk a 20 EU-biztos kinevezéséhez; elfogadják a közösségi költségvetést, tárgyalják a zárszámadást, így is gyakorolva ellenőrzési jogkörüket. Az Európai Központi Bank elnöke, a közös külpolitikáért felelős képviselő és az ombudsman évente legalább egyszer, a Tanács elnöki pozícióját betöltő ország vezetője és a Bizottság elnöke legalább kétszer számot ad tevékenységéről a plenáris ülésen. Az euroképviselők fontos feladata, hogy azonnali kérdések, interpellációk segítségével választóik véleményével szembesítsék az integráció vezetőit. Mit is jelent e munka a mindennapokban? 2002-ben az euroképviselők Strasbourgban 48 plenáris ülésnapon vettek részt, amit 12 rendkívüli brüsszeli ülés egészített ki. Emellett a képviselők tevékenységének jelentősebb időt igénylő része a bizottsági és a politikai frakciókban végzett előkészítő munka, hiszen ma már nem születhet közösségi állásfoglalás az euroképviselők véleményének meghallgatása nélkül. Csupán érdekességként mazsolázzunk az egyik, ez év januári strasbourgi plenáris hét témái között: vita a helyi és regionális hatalom szerepéről az elfogadandó európai alkotmányban, az unió külső határainak közös kezelése, a közösségi vasutak fejlesztése, a görög elnökség munkaterve, a nyugdíjjogosultság pénzügyi kérdései, az európai mezőgazdaság, halászat a nemzetközi vizeken, Észak-Korea humanitárius válsága, Csecsenföld problémája, az EP házszabályának módosítása. Ehhez annyit érdemes hozzátenni, hogy nem olyan nagyon régóta immár nem kap napidíjat az EP-képviselő aznap, amikor nem vesz részt a plenáris ülésen. Nyilvánvaló, hogy e munkamenet tette szükségessé a kettős (nemzeti és európai) mandátum megtiltását. A havonta legalább kéthetes brüsszeli és egyhetes strasbourgi tartózkodással (kivétel az augusztusi egy hónapos szabadságolás) járó tevékenység mellett az euroképviselőknek nem sok idejük marad a kapcsolattartásra az őket küldő ország választóival. Demszky Gábor főpolgármester szerint pozíciójával könnyen összeegyeztethető lenne az euroképviselői funkció. Pedig még az uniós tagsággal szembeni ellenérzést, a pazarló, bürokráciatermelő Brüsszelről szóló állításokat is erősíthetik azok a vélemények, amelyek szerint elég évente 5-6 napot szánni az euroképviselőségre. Természetesen, mint minden politikusi tevékenység, az EP-képviselőség is felfogható presztízsszimbólumként, és legfeljebb némi pénztől esik el valaki, ha a szavazásoknak mondjuk csak a harmadán vesz részt, nem vállal előterjesztést, nem aktív tagja politikai frakciójának, nem használja ki az információszerzés lehetőségeit. Kétséges azonban, hogy nekünk, választóknak előnyös lenne, ha valaki ilyen lagymatagon próbálná érvényesíteni érdekeinket Brüsszelben. LACZKÓNÉ TUKA ÁGNES (A szerző politológus)
__label__gazdaság 0.307368 __label__menekültek 0.0384762 __label__társadalom 0.00556492 __label__éhínség 0.00447838 __label__gazdasági@@válság 0.00408014 __label__külkereskedelem 0.00299103 __label__börtön 0.00240673 __label__magánszektor 0.00233316 __label__gazdasági@@szankciók 0.00199777 __label__polgárháború 0.00155876 $$$ __label__geography__kuba 0.992194 __label__gazdaság 0.538993 __label__menekültek 0.187143 __label__geography__vietnam 0.0351548 __label__külkereskedelem 0.0321107 __label__karitatív@@tevékenység 0.019134 __label__geography__latin-amerika 0.0179962 __label__feketegazdaság 0.0145136 __label__person__raúl 0.0132328 __label__geography__zimbabwe 0.0100236 $$$ __label__gazdaság __label__menekültek geography__kuba genre__cikk author__vass@@péter year__1995 $$$ KUBAI GAZDASÁG, Kitartás $$$ KUBAI GAZDASÁG Kitartás A nyári menekültválság lecsendesedése óta Kubában folytatódni látszik a lassú és óvatos gazdasági reformfolyamat. Nem oldódik azonban a feszültség a guantánamói és a panamai menekülttáborokban, ahonnan a kubaiak hol úszva igyekeznek megszökni, hol erőszakkal próbálnak kitörni. „Ennél már Castro Kubája is jobb” – fakadtak ki a panamai menekülttáborokban tartott kubaiak, amikor nemrég először kereshették fel őket újságírók azóta, hogy decemberben több százan közülük fellázadtak, felborogattak egy tucat katonai járművet, majd rátámadtak az amerikai őrségre, megbontották a kerítést, és kitörtek a táborból. A kövekkel felfegyverzett kubaiak szétszéledtek a gyéren lakott környékbeli őserdőkben, de – amerikai források szerint – többségüket néhány napon belül elfogták, és visszavitték a négy tábor valamelyikébe. A Kubából augusztusban és szeptemberben szedett-vedett csónakokon és tutajokon életük kockáztatásával elmenekült (HVG, 1994. augusztus 27.) mintegy 35 ezer ember közül Panamába szállított 8 és fél ezer a lázadás óta valóságos börtönben érezheti magát. A legszükségesebb szolgáltatásokkal is csak szűken ellátott sátortáborokban korábban is zord volt az élet, azóta azonban a kerítéseket szögesdróttal magasították meg, a táborból kivezető utakon torlaszokat emeltek, a rácsokon kitekintve pedig könnygázzal, vízágyúval, gránátvetőkkel és gyorstüzelőkkel felfegyverzett, rohamfelszerelésbe öltöztetett amerikai katonákkal néznek farkasszemet. Tovább borzolta a kedélyeket, hogy a napokban a táborlakók közt elterjedt a hír: Washingtonban döntés született arról, hogy hamarosan mindannyiukat átviszik (többségüket visszaviszik) Guantánamóra, mivel az amerikai–panamai megállapodás hatálya márciusban lejár. Nem érzi magát jobban a kubai területen lévő Guantánamo amerikai támaszponton tartott mintegy 22 ezer kubai sem, akik közül sokan az amerikai őröktől és a kubai határőröktől való félelmüket lekűzdve – s nem tartva a Karib-tengeri cápáktól és a tábort körülvevő aknamezőtől sem – kisebb-nagyobb csapatokban szöknek „hazai” területre. Meg nem erősített hírek szerint a panamai és a guantánamói kitöréseknek is volt már halálos áldozata. A hónapok óta a táborokban sínylődő kubaiak legnagyobb részének aligha van reménye arra, hogy legálisan egyhamar álmai országába, az USA-ba jusson, jóllehet az eredetileg 24 ezres guantánamói létszámból másfélezren valamilyen úton-módon mégis kijárták a hivatalos beutazási engedélyt, és 14 csoportban el is hagyhatták a tábort az utóbbi hónapokban. A reményvesztett guantánamóiak közül mintegy 800 döntött úgy, hogy engedéllyel visszatér Kubába, s 600-ra teszik azok számát, akik a megtorlástól tartva inkább illegálisan szöktek vissza az országba. Az amerikaiak továbbra is kitartanak amellett, hogy amíg nincs demokratikus kormány a szigetországban, addig nem kényszerítik erőszakkal hazájukba a kubai menekülteket, mint azt tették nemrég mintegy 4 ezer haiti menekülttel, akiket minden tiltakozásuk ellenére hajóra raktak, és Port-au-Prince-be szállítottak, mondván, ott már helyreállt a demokratikus rend. Miközben a táborokban fokozódik, a szigetországban enyhülni látszik a feszültség. Az augusztusi havannai kikötői lázadás után néhány héttel ismét megnyitott mezőgazdasági szabadpiacok – ahol az állami és a magántermelők közvetlenül a lakosságnak értékesíthetik termékeiket a kereslet-kínálat alakította árakon – jótékony hatással voltak a lakosság legalapvetőbb élelmiszerekkel való ellátására. Jól tükrözik ezt a feketepiaci árak, amelyek négy hónap alatt átlagosan 40 százalékkal estek. Egyes termékek – mint például az egyik legfontosabb élelmiszernek számító rizs – ma negyedannyiba kerülnek, mint augusztus végén. Néhány hete újabb reformlépésre szánta el magát a kormány: mintegy húsz havannai boltban és áruházban tette lehetővé, hogy magánvállalkozók – például cipészek – árulhassák termékeiket. Jóllehet a kínálat továbbra is szegényes, már a néhány silány lábbeli, a műanyag fésű vagy a kerékpárpedál látványa is valóságos felüdülés az évek óta üresen tátongó polcok és kirakatok után. Lecsillapodott a dollárláz is: az amerikai valutáért nyáron még 120 pesót adtak az utcán, ma már csak az egy évvel ezelőtti 45-50 pesós áron lehet eladni (a banki árfolyam továbbra is 1:1). Hivatalos adatok szerint hatodával csökkent a forgalomban lévő fölös pénz mennyisége is, részben az árukínálat növekedésének, részben az állami boltokban jegyre kapható termékek árának emelkedése, valamint számos korábban állampolgári jogon járó áru vagy szolgáltatás ingyenességének megszüntetése miatt. Nemrég tették közzé, hogy a költségvetés hiánya a tavalyi 5,05 milliárd peso után az idén csak 3,2 milliárd lesz. A lényeg azonban változatlan: a gazdaság továbbra is pang, a termelést nem sikerült felpörgetni, az ipar mindössze a kapacitásának a negyedén dolgozik. A kubai gazdaság pillére, egykori büszkesége, a cukoripar történetének talán legkeservesebb évét zárta, a nyolcvanas évek 8 millió tonnás eredményei után jó, ha 3,5 millió tonna lesz a tavaly learatott cukornádtermés. Végső kétségbeesésében a kubai kormány nemrég meghirdette, hogy szívesen látja a külföldi tőkét a cukorgyártás minden szakaszában. Állítólag brazil és kanadai cégek máris jelentkeztek. Nagy az érdeklődés a kubai gazdaság más szektorai iránt is, becslések szerint 1994-ben 1,5 milliárd dollárnyi külföldi befektetésről kötöttek megállapodást. Az élen a mexikói telekommunikációs cég, a Grupo Domos áll, közel 800 millió dolláros beruházásával, de jelentős külföldi tőke van már az olajfinomításban, a nikkelbányászatban, a cementgyártásban és az idegenforgalomban, főleg a hotelépítésben és -üzemeltetésben. Fidel Castro államfő – akinek az aláírása nélkül egyelőre nem jöhet létre külföldi befektetés a szigetországban – a minap egy nyugati újságírónak nyilatkozva elmondta, hogy nem mindegyik beruházás tetszik neki, de nincs mit tenni, az országnak szüksége van a külföldi tőkére. VASS PÉTER
__label__labdarúgás 1.00001 __label__sport 1.00001 __label__sportfinanszírozás 0.0251888 __label__külföldi@@munkavállalás 0.0229874 __label__jégkorong 0.0100236 __label__sportfogadás 0.00491541 __label__gazdaság 0.00461957 __label__befektetés 0.0036036 __label__lovassport 0.00289958 __label__népszavazás 0.00289958 $$$ __label__sport 1.00001 __label__labdarúgás 0.999384 __label__geography__ausztria 0.300756 __label__geography__svájc 0.115971 __label__organization__uefa 0.0737063 __label__sportfinanszírozás 0.0136468 __label__geography__magyarország 0.00491541 __label__síelés 0.00349342 __label__jégkorong 0.00318268 __label__kézilabda 0.00299103 $$$ __label__labdarúgás __label__sport __label__sportfogadás geography__ausztria geography__svájc genre__cikk genre__keretes year__2008 $$$ Hazai esélyek $$$ Hazai esélyek Jakob „Köbi” Kuhn, a svájci nemzeti válogatott edzője – nem a nyilvánosságnak szánt feljegyzésében – az idei Eb megnyerését tűzte ki célként csapata elé. A játékos-pályafutását az FC Zürich csapatában töltő, s ezért nemzetközileg kevéssé ismert Kuhn 2001 óta vezeti a svájci legjobbakat, eljuttatta őket a 2004-es portugáliai Eb-re és a 2006-os németországi vébére is. A mostani torna után viszont biztosan távozik, utódja a német Bayern München éléről érkező Ottmar Hitzfeld lesz. A svájci keret tagjainak négyötöde külföldi – német, angol, francia vagy olasz – klubokban játszik, a honiak elsősorban a bajnokságot most megnyert FC Baselből érkeznek. A hazai pálya előnyére építő csapat esélyét az osztrák Admiral fogadóiroda 1:10-hez adja a végső sikerre. Ugyanez a bukméker mindössze 1:50 eséllyel kínálja az osztrák Eb-győzelmet. Pedig május 6-án az osztrák futballszövetség elnöke vezette küldöttség – tagjai között a játékosokat képviselő, 21 éves Sebastian Prödllel – még a Vatikánba is elzarándokolt pápai áldásért. De sok osztrák még az égi beavatkozásban sem hisz: az év elején tekintélyes szurkolói kör fordult írásban a futballszövetséghez, kérve, hogy a házigazdai lehetőségek ellenére ne indítsa el a tornán a nemzeti válogatottat, annak ugyanis csak égés lehet a vége. „Nem vagyunk az Eb-re valók” – jegyezte meg alig néhány napja az osztrákok egyik legsikeresebb egykori futballsztárja, Toni Polster is. Josef Hickersberger szövetségi kapitány viszont kötelező optimizmussal a legjobb nyolc közé várja fiait.
__label__pénzügy 0.0656148 __label__kormány 0.0534133 __label__kormányátalakítás 0.019134 __label__gazdaság 0.00971848 __label__állami@@költségvetés 0.00670285 __label__versenyképesség 0.00556492 __label__infláció 0.00248262 __label__lobbizás 0.00171072 __label__áruszállítás 0.00165848 __label__gazdaságpolitika 0.00142036 $$$ __label__geography__magyarország 1.00001 __label__kormányátalakítás 0.148057 __label__kormány 0.0827073 __label__pénzügy 0.0550153 __label__gazdaságpolitika 0.0132328 __label__person__járai@@zsigmond 0.0132328 __label__person__bajnai@@gordon 0.0103382 __label__közgazdaságtudomány 0.0103382 __label__person__kóka@@jános 0.00807199 __label__organization__szociális@@és@@családügyi@@minisztérium 0.00758724 $$$ __label__politika geography__magyarország genre__vélemény author__pete@@péter year__1995 $$$ Jó miniszter, rossz miniszter $$$ Jó miniszter, rossz miniszter Azt mondja egyetemi kollégám, hogy ez a Fodor ez nem egy jó miniszter. Nem tesz ez semmit az oktatásért meg a kultúráért. Kollégám és még mi sokan a szakmában ezen azt értjük, hogy a miniszter rendre gyengének bizonyul a pénzügyminisztériummal szemben az anyagi erőforrásokért folytatott küzdelemben, ezért a mi szakterületünk keveset kap a közös kalapból. Hogy mihez képest keveset – a tavalyihoz, az elvárható minimumhoz, a többiekéhez, ahhoz képest, amennyi kell –, az nem világos, de azt mind biztosan tudjuk, hogy a mostaninál többet is lehetne, és ezért rossz a miniszter. Mi több, ő maga, a miniszter is tudja, hogy mi az, amin mérjük az ő teljesítményét, és ezért is próbálkozik mostanában ezzel az adóból kultúrára fordítandó egy százalékkal, meg valami hatszáz millióval, amit közvetlenül a miniszterelnöktől alkudna ki. De ez nekünk már kevés, akkor kellett volna keménynek lennie, amikor a Bokros-programot vitatták. Amikor én voltam diák, akkor még rengeteg minisztérium volt és majdnem mind gazdasági. Volt könnyűipari és nehézipari, belkereskedelmi, meg kohó- és gépipari és hasonlók, csak ebből a fajtából több mint egy fél tucat. Ezeket ágazati tárcáknak hívták és az volt a feladatuk, hogy a népgazdasági terv rájuk eső részét, a szakterületük árufőcsoportokra meghatározott termelési mutatóit teljesíttessék. Ezzel szemben a funkcionális tárcák a gazdaság egy-egy keresztmetszeti eleméért, azokért a mutatókért feleltek, amelyeket ma jórészt makroökonómiai indokátoroknak nevezünk. A Tervhivatal mellett az MNB és a Pénzügyminisztérium volt a funkcionális szerv ideáltípusa. Akkoriban minden magára valamit is adó reformközgazdásznak illett legalább félévente megeresztenie egy cikket az ágazati tárcák ellen. Pellengérre állítottuk őket szűkkeblű lobbyzásukért, hogy csak azzal törődtek, a saját ágazatuk számára minél nagyobb részt hasítsanak ki, s ebben a harcban a makroökonómiai egyensúly és a hatékonyság szempontjai rendre elsikkadtak. Ezzel magyaráztuk a hiányt meg a beruházási feszültségeket, meg a ciklusokat, meg már nem is emlékszem mi mindent. A jobbak közülünk még azt is meg tudták mutatni, hogy ez hogyan fakadt a rendszerből magából, ugyanis az ágazatiak mindig egy konkrét, sürgős és fontos probléma megoldásához kértek (kértek?, zsaroltak!) konkrét pénzt, az egyensúly meg csak valami ködös, távoli, inkább valahonnan az erkölcstan kódexéből idekerülő norma volt, aminek a figyelmen kívül hagyása senkinek a húsába nem vágott. Ezért ebben a harcban akkor gyakran a pénzügyminisztérium maradt alul. Azóta már nincsenek ágazati gazdasági minisztériumok, és a gazdasági egyensúly követelménye sem egyszerűen a harmónia után áhítozók jelszava csupán, hiszen alig van életünknek olyan területe, ahol szorítását ne éreznénk. Ettől nyilván nem függetlenül a Pénzügyminisztérium is potensebb, mint régen – s népszerűtlenebb is, mint valaha. A forrásokért folytatott harc viszont örök, azok szűkülésével még jócskán éleződött is. Az is változatlan, hogy a jó minisztert most is aszerint ítéljük meg, hogy mekkorát hasít ki nekünk a közösből, s minél inkább fúrja a kormány egészének gazdaságpolitikáját, annál jobban szeretjük. Jóságos Úristen, mi lenne itt, ha a pénzügyminiszter kivételével csak jó és sikeres miniszterek volnának a kormányban? Annyira ütődöttek persze azért nem vagyunk, hogy azt higgyük, ekkor mindnyájan hozzájutnánk a minket megillető, az átlagot messze meghaladó erőforráshoz. De mert minket a saját szakterületünk helyzete érdekel leginkább, az egyensúlyt és a vele járó népszerűtlenséget a pénzügyre hagyjuk. És abban igazunk is van, hogy a saját fizetésünk valóban függ attól is, hogy milyen „jó” a mi miniszterünk. Ami nekem kevésbé világos az az, hogy a többiek miért nem veszik észre, hogy szakterületünk (legyen az oktatási, agrár, ipari vagy népjóléti) teljesítménye és a nekünk juttatott források között rendszerint jóval lazább a kapcsolat, mint az erőforrások és a fizetésünk között. Teljesítményünk ugyanis nem csak e források mennyiségétől, hanem attól is függ, hogy milyen hatékonyan használjuk fel őket. Több pénzből persze könnyebb, de a miniszter adott források hatékonyabb felhasználásáért is sokat tehet, javasolhat jó szabályozást, felkutathatja az esetleges pazarlás okait és így tovább. Hogy mi magunk miért nem akarunk magunknak ilyen minisztert, az érthető: féltjük az állásunkat és a jövedelmünket. De az ilyen „spórolós, pazarlásfelszámoló” miniszter a többiek, a széles közvélemény előtt sem népszerű, pedig az őket is sújtó infláció, esetleg állásuk és jövedelmük, ha áttételeken keresztül is, de erősen függ attól, hogy nálunk mennyit lehet megtakarítani. Korábban a villamoson bliccelő az ellenőrrel szemben biztosan számíthatott a többi utas szimpátiájára. Ma már talán tudjuk, hogy egy hajóban ülünk, a közlekedési vállalat a bliccelők tarifáját rajtunk hajtja be azzal, hogy jobban emeli a jegyárakat. Jó volna ezt a tapasztalatot a közös kassza egészének ügyeire kiterjesztenünk. És ehhez most már a reformközgazdák segítségére sincs szükségünk. PETE PÉTER (A szerző közgazdász, a Kossuth Lajos Tudományegyetem docense)
__label__tömegközlekedés 0.377551 __label__közlekedés 0.294225 __label__közúti@@közlekedés 0.0460439 __label__parkolás 0.0275953 __label__adósság 0.00171072 __label__szabálysértés 0.00137703 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__geography__budapest 0.971574 __label__organization__bkv 0.233716 __label__közlekedés 0.182436 __label__tömegközlekedés 0.0244331 __label__parkolás 0.00371725 __label__adósság 0.00318268 __label__organization__budapesti@@önkormányzati@@parkolási@@kft. 0.00187757 __label__közúti@@közlekedés 0.00165848 __label__csőd 0.00133502 $$$ __label__adósságbehajtás __label__közbeszerzés __label__tömegközlekedés geography__budapest geography__magyarország organization__bkv genre__hír genre__keretes year__2007 $$$ Behajt a BKV $$$ Behajt a BKV Közbeszerzési pályázatot ír ki 45 milliárd forintos pótdíjkövetelése egy részének kezelésére a Budapesti Közlekedési Zrt. (BKV). Az év végéig kiválasztandó cég a 4,2 millió ügyből egyelőre néhány százezer adatait kapná meg. Az ötéves elévülési idő alatt napjainkig felhalmozott követelésállomány harmada olyan 1,2 millió bliccelés eredménye, ami könnyebben behajtható, mert az elkövetők irattal igazolták személyazonosságukat. A március óta száz fővel növelt ellenőri és 150-nel duzzasztott őrző-védős létszámnak köszönhetően az idén 1 milliárd forinttal nő a BKV eredetileg 42 milliárd forintra tervezett tarifabevétele. A cég által megbízott Kováts Sebestyén ügyvédi irodája pedig felpörgette az elévüléshez közeledő, könnyebben beszedhető pótdíjak behajtását. Tekintve, hogy a rajtakapott utasok aláírásukkal igazolták a bliccelést, a parkolócéduláktól eltérően elegendő, ha ez az irat a szolgáltató rendelkezésére áll. A fizetési felszólítás igazolt átvétele esetén az ötéves elévülési idő újra kezdődik - hívta fel a HVG figyelmét Regőczi Miklós, a BKV vezérigazgató-helyettese.
__label__televízió 0.019134 __label__elektronikus@@sajtó 0.00670285 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__televízió 0.9986 __label__politikusrangsor 0.592677 __label__olajipar 0.0236995 __label__szórakoztató@@elektronika 0.00383448 __label__kábítószer 0.00318268 __label__szennyvíztisztítás 0.00318268 __label__organization__tvnetwork@@zrt. 0.00171072 __label__organization__szonda@@ipsos 0.00155876 __label__közművek 0.000839589 $$$ __label__média __label__elektronikus@@sajtó __label__televízió geography__magyarország genre__grafikon year__2000 $$$ Csatornák közönségaránya egész napi átlagban $$$ Csatornák közönségaránya egész napi átlagban (százalék) 0121151.pdf
__label__történelem 0.975587 __label__gasztronómia 0.0302246 __label__divat 0.0251888 __label__kultúra 0.0140736 __label__luxusipar 0.00971848 __label__életmód 0.00691384 __label__ipar 0.00556492 __label__gazdaságtörténet 0.0043415 __label__egyházi@@ünnep 0.00383448 __label__kiskereskedelem 0.0036036 $$$ __label__történelem 0.996935 __label__gasztronómia 0.063725 __label__divat 0.061886 __label__kultúra 0.061886 __label__borászat 0.0174525 __label__alkoholfogyasztás 0.0109969 __label__csokoládéipar 0.00885735 __label__élelmiszeripar 0.00758724 __label__életmód 0.00735583 __label__ékszeripar 0.00649827 $$$ __label__kultúra genre__cikk author__illényi@@balázs year__2001 $$$ Státusszimbólumok anno, Az alumínium diszkrét bája $$$ Státusszimbólumok anno Az alumínium diszkrét bája Az alumínium evőeszközök nem voltak mindig a főzelékszagú menzák megvetett kellékei, eredetileg kiváltságosok csipketerítőin volt a helyük. De rajtuk kívül is bőven akad olyan használati tárgy, amelynek hajdani luxus volta ma már talán megmosolyogtatja az olvasót. Amikor egy francia ciszter apát megkérdezte egy felvételre jelentkező barátjelölttől, mit szeretne a kolostori élettől, ezt a választ kapta: Fehér kenyeret, méghozzá gyakran! A 13. században papírra vetett (akkoriban egyébként még a könyv is luxuscikk volt) történet híven jelzi, a középkor századaiban mekkora nimbusz övezte a búzalisztből készült - manapság éppenséggel kevésbé „divatos” - kenyérfajtát a főleg rozsból vagy más gabonaféleségből sütöttekkel szemben. A fehér kenyér a 13. század közepéig jobbára csak az uralkodók és a gazdagabb főurak asztalán volt mindennapos, s több forrás is a mesés Keletről érkező, kuriózumnak számító fűszernövényekkel egy kategóriában emlegeti. Az elmúlt évszázadokban egyébként több más, manapság alapvető - vagy legalábbis mindenki számára elérhető - élelmiszer ára súrolta a csillagos eget. Korántsem csupán a már említett - a 11. század végén a keresztes hadjáratok nyomán Európába került, eleinte orvosságként, később az elitkonyha „nemesítőjeként” használt - fűszernövényekről (szegfűszeg, gyömbér, fahéj) van szó. Idetartozott a hús mint alapvető élelmiszer is, hiszen - mint az Massimo Montanari Éhség és bőség: a táplálkozás európai kultúrtörténete című, 1996-ban kiadott munkájából kiderül - rendszeres fogyasztását egészen a 14. századig csak a társadalom legfelső rétegei engedhették meg maguknak. Az olasz szerző szerint egyebek között erre az állandó hiányra is visszavezethető, hogy a keresztény vallás középkori hirdetői nagy hangsúlyt helyeztek a rendszeres böjtre, évente körülbelül 160 napnyi „húshagyást” írva elő. A középkor végén aztán, mintegy kompenzálva a sok nélkülözést, valóságos húszabálóvá vált az európai nemzetek nagy része: Németországban például fejenként átlagosan évi 100 kilogrammot fogyasztottak. A 16. század végétől - egyebek mellett a háborúk és a járványok következtében - ismét húshiány lépett fel, ami egészen a 19. század közepéig tartott. Más okból, de egészen a 19. század elejéig szintén luxusnak számított a cukor is. Az Európába a keresztes hadjáratok nyomán került, sokáig fűszerként és nyugtatóként kínált édesítőszerből 1 kilogramm 1319-ben Londonban mai 100 dollárnak megfelelő összegért volt kapható. Éppen ezért, ha lehetett, mézet használtak helyette. A kristályos anyag még 1736-ban is olyannyira megbecsült volt, hogy Mária Terézia a nászajándékba kapott cukrot drágakövei között tartotta számon. Bár 1747-ben Andreas Marggraf német vegyész bebizonyította, hogy az Európában nem termeszthető cukornád helyett cukorrépából is elő lehet állítani a becses édesítőt, ipari termelésére csak 1810-től (Magyarországon 1831-től) került sor. Az állítólag több mint 8 ezer éve ismert bor történetében szintén akadtak időszakok, amikor fogyasztása fényűzésnek számított. Egyrészt a középkor első századaiban, amikor a Római Birodalom bukását követően a virágzó bortermelés drámaian visszaesett, csak a szerzetesi gazdaságokban folytatták a szőlők művelését, s a bor csupán Nagy Károly uralma idején kezdte felvenni a versenyt az északi, germán népek hatására divatba jött árpasörrel. A 13-14. századi Európában viszont már annyira megnőtt az egy főre eső borfogyasztás, hogy sokszor elérte a napi 2-4 litert is, ami azzal magyarázható, hogy az emberek borral enyhítették a kiadós sózással tartósított élelmiszerek keltette szomjúságot, illetve hogy ezt használták a rossz minőségű ivóvíz feljavítására. Ám a diadalút nem tartott örökké: a 16. századtól az egyes tartományok közötti borkereskedelmet annyira megdrágította a kivetett vám, hogy még a borivó franciák is kezdtek leszokni a luxusitalról. Vagy más úton jutottak hozzá. „Egy nantes-i francia például olcsóbb (tengeri úton érkező) spanyol vagy portugál bort ivott, de a bordeaux-i is ismertebb volt Angliában, mint Párizsban, egészen addig, amíg XIV. Lajos orvosainak tanácsára nem rendelt belőle” - olvasható Majoros István Fejlődési utak a 19. századi Európában című munkájában. A furcsa helyzetet végül a francia forradalom vámleépítő intézkedései oldották meg. Bizonyos korszakokban az evőeszközök is luxusnak számítottak. Így volt ez például egy időben a manapság jobbára már csak diákmenzákon és külvárosi kifőzdékben fellelhető, ám egykoron igen megbecsült alumínium eszcájggal. Az elsőként 1825-ben előállított könnyűfém ipari méretekben való gyártását ugyanis francia és amerikai mérnökök (egymástól függetlenül) 1886-ban dolgozták ki, ám 1900-ban még csak évi 8 ezer tonnát, 1920-ban 128 ezret állítottak elő belőle a világon, s a második világháború végén sem többet évi 700 ezer tonnánál. Így érthető, hogy a 19. század végén még Nyugat-Európában is csak igen jeles alkalmakkor terítettek alumíniummal, Magyarországon pedig még a 20. század derekán is luxuscikknek számított a nehezen és drágán beszerezhető alumínium evőeszköz. A felvágásra persze mindig jó alkalom volt a méregdrága ruhák hordása is. Az ókorban például a bíborszínűre festett textíliák viselése számított igen nagy fényűzésnek. A bíborcsigák kifőzésével járó festékkinyerést feltehetően a föníciaiak találták fel, ám rendkívül magas ára miatt elsősorban uralkodók és a leggazdagabbak engedhették csak meg maguknak (ámbár a római császárkortól már csak az uralkodók, mivel viselését mindenki másnak megtiltották). Ókori feljegyzések szerint egy gyapjúruha értéke, amelyet fél font súlyú (körülbelül negyed kilogrammnyi) bíborfestékkel kezeltek, mai pénzben kifejezve mintegy 20 ezer dollár volt. Hatalmas értéket képviselt a Római Birodalomban a császárkor első századaiban megjelent kínai selyem is. Az ebből készült kelmék olyan divatosak voltak, hogy Tiberius császár megtiltotta viselését férfiaknak (ám a leghiúbbak még az uralkodói paranccsal szembeszegülve is hordták). Pedig a 3. század végén Rómában a selymet a szó szorosan vett értelmében aranyárban adták. A történelem során akadtak olyan - mai szemmel különösnek tűnő - időszakok, amikor is hirtelen elérhetővé váltak a sokáig csak áhított cicomák. Zimányi Vera Néhány szempont az életszínvonal vizsgálatához a 17. századi Magyarországon című 1994-es tanulmánya szerint ilyesmi történt az 1600-as évek elején, amikor a városi elöljáróságok sorra vezettek be luxusellenes intézkedéseket. Ennek oka a történész szerint az volt, hogy a sorozatos rossz termések és a háborús pusztítások nyomán éhínség állt elő, s nagyobb mértékben emelkedett az alapvető élelmiszerek ára, mint a korábbi luxuscikkeké. Az így relatíve olcsóbbá váló, korábban elérhetetlen ruhákat, kiegészítőket hovatovább a szolgák is összespórolhatták egy-két hónap alatt, márpedig a soproni elöljáróság szerint tarthatatlan, hogy „viselet alapján nem lehet megkülönböztetni az uraságot a cselédektől, a nemeseket, sőt grófokat és úri személyeket a közönséges és privát személyektől”. A rendelkezésekből konkrétan ki lehet hámozni, mi is számított az egykori Magyarországon - legalábbis az ezen határozatok meghozatala előtti időszakban - luxusöltözéknek. Az örök előkelő selymen kívül a bársonykabát, a nemes prémek, az aranyos és ezüstös zsinórok, a fűző, a fátyol s nem utolsósorban a nyári kesztyű. No meg a csipke - bár ezt a reneszánsz óta egyre nagyobb mennyiségben „verték” kézzel, ám az e termékkel díszített ruhák viselete az előállítás 19. századi gépesítéséig Nyugat-Európában is fényűzésnek számított. Nem véletlen, hogy a 16. századi előkelő polgárokról, nemesemberekről készített portrékon - a rang emelése érdekében - szinte minden esetben megjelentek a csipkefodrok, s a korábban rejtett ingek immáron elővillantak a gallérnál és a kézelőnél, hogy gazdájuk tehetősségét hirdessék. De ebben a korszakban vált a főurak ruházatának és „kötelező” fényűzésének részévé az óra is - zseb- és asztali kivitelben. Míg a férfiak a hordozható darabokat a mellényzsebükbe helyezve, addig a nők a nyakukba akasztva tették láthatóvá. A hivalkodás vágya még a higiéniai szokásokat is áthatotta. A ma már számtalan illatban és halmazállapotban „fillérekért” kapható szappan például Franciaországban egészen a 15. századig - Európa más részein még tovább - fényűző ritkaság volt, annak ellenére, hogy a gallok már az ókor végén felfedeztek valamiféle szappanszerű tisztítószert. A mai fiataloknak szintén meglepőnek tűnhet a WC-papír kései elterjedése és nagy becsben tartása. A „mellékhelyiség-történészek” szerint a könnyű, vékony és nedvszívó papírszeletkéket egy bizonyos Joseph Cayetty találta fel 1857-ben Amerikában. A forradalmi újdonság mindazonáltal a 20. század elején még a tengerentúlon és Franciaországban is drága luxuscikknek számított. Példaként azt a történetet szokták felhozni, hogy amikor 1901-ben Párizsban járt az orosz cári család, egy túlbuzgó udvaroncuknak annyira megtetszett a Moszkvában sosem látott „kiegészítő”, hogy azonmód feladta a rendelést egy helyi cégnek: készítsen hasonló „eü.-papírt” a Romanovok címerével. Illényi Balázs
__label__biztosítás 1.00001 __label__kötelező@@felelősségbiztosítás 1.00001 __label__pénzügy 0.99495 __label__biztosítótársaság 0.994099 __label__casco 0.967909 __label__lakásbiztosítás 0.384922 __label__autólopás 0.182436 __label__bankkártya 0.177821 __label__életbiztosítás 0.164526 __label__autótartás 0.0980893 $$$ __label__biztosítás 1.00001 __label__kötelező@@felelősségbiztosítás 1.00001 __label__geography__magyarország 1.00001 __label__biztosítótársaság 0.988678 __label__pénzügy 0.988678 __label__casco 0.835494 __label__lakásbiztosítás 0.615098 __label__organization__máv@@általános@@biztosító@@egyesület 0.592677 __label__járműipar 0.334599 __label__organization__generali-providencia@@biztosító@@rt. 0.287778 $$$ __label__biztosítás __label__csalás __label__gazdaság __label__kötelező@@felelősségbiztosítás __label__pénzügy geography__magyarország organization__gépjármű-márkakereskedők@@országos@@szövetsége genre__hír year__2010 $$$ Panasz a biztosítókra $$$ Panasz a biztosítókra Szabálytalan autós kárrendezés miatt bepanaszolta a biztosítókat a Pénzügyi Szervezetek Állami Felügyeleténél (PSZÁF) a Gépjármű-márkakereskedők Országos Szövetsége (GÉMOSZ). A bejelentés nyomán a PSZÁF vizsgálatot indít, erősítették meg a felügyeleten. „A biztosítók a nagyobb és a kisebb töréskárok rendezésénél is félrevezetik az ügyfeleket, csak éppen eltérő módszerekkel” – mondta a HVG-nek Gablini Gábor, a GÉMOSZ főtitkára. A biztosítók a kötelező gépjármű-felelősségbiztosítás keretében végzett kárfelméréseknél sokszor már akkor is totálkárosnak minősítik és megtagadják az autó javítását, ha a jármű csak 50-55 százalékosan sérült. A vétlen autósoknak azonban ez az eljárás veszteséget okoz, amit tetéz, ha hitelre vették az autót, mert akkor a hátralévő tartozásukat egy összegben ki kell fizetniük. A Magyar Biztosítók Szövetsége szerint a GÉMOSZ állításai hamisak, a totálkárok esetén nem éri veszteség az autósokat, mert a kifizetett kártérítési összegből jut egy másik hasonló jármű vásárlására. A GÉMOSZ által ugyancsak kifogásolt gyorsított készpénzes kárkifizetéssel csak a márkaszervizek járnak rosszul – mondják a biztosítók, az autós ugyanis a kézhez kapott összegből saját maga javíttatja meg a járművet.
__label__úszás 0.000562779 __label__alapítvány 0.000427316 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__sport 0.00610756 __label__person__patyi@@andrás 0.00219272 __label__organization__pannon@@egyetem 0.00187757 __label__jövedelem 0.00176461 __label__organization__higi@@papírsoft@@rt. 0.00165848 __label__organization__magyar@@kerékpársportok@@szövetsége 0.00133502 __label__person__madarász@@gábor 0.00133502 __label__társadalmi@@szervezet 0.00117951 __label__person__bozsik@@péter 0.000789366 $$$ __label__menedzsment __label__sport geography__magyarország person__gyárfás@@tamás organization__európai@@úszó@@szövetség organization__magyar@@olimpiai@@bizottság organization__magyar@@úszószövetség genre__olvasói@@levél author__csurka@@gergely year__2016 $$$ Bukó vagy forduló $$$ Bukó vagy forduló HVG, 2016. április 16. A cikkükben megjelentekkel ellentétben Gyárfás Tamás már nem az Európai Úszó Szövetség (LEN) alelnöke, az a korábbi ciklusban volt. A legutóbbi négy évben a LEN gazdasági ügyekért felelős kincstárnoki posztját tölti be. Ugyancsak tévedés, hogy Gyárfás Tamás a MOB alelnöke. Valóban kétszer négy évig az volt, jelenleg pedig MOB-tag. Cikkük szerint az egyik szponzor, a KÉSZ Zrt. már be is jelentette a visszalépését. Ezzel szemben a valóság az, hogy a KÉSZ Zrt. a szerződésben vállalt kötelezettsége ellenére három éve nem fizetett a Magyar Úszó Szövetségnek (MÚSZ), bár a szövetség teljesítette a vállalásait. Az ügyben bírósági eljárás folyt, ahol másodfokon is a MÚSZ-nak adtak igazat. A KÉSZ Zrt. a visszalépés bejelentésének másnapján utalta át a perben megítélt összeget. CSURKA GERGELY MÚSZ-sajtófőnök (Budapest)
__label__háború 0.928419 __label__integráció 0.0656148 __label__közvélemény-kutatás 0.00199777 __label__népszavazás 0.00171072 __label__katonai@@kiadások 0.000865901 __label__politika 0.000865901 __label__nemzetpropaganda 0.000529305 __label__biztonságpolitika 0.000529305 __label__jövőkutatás 0.000427316 __label__váltó 1e-05 $$$ __label__organization__nato 0.99712 __label__háború 0.0600966 __label__közvélemény-kutatás 0.0446909 __label__geography__jugoszlávia 0.0251888 __label__integráció 0.00782589 __label__geography__magyarország 0.00670285 __label__geography__lengyelország 0.00272499 __label__geography__macedónia 0.00233316 __label__geography__kelet-európa 0.000580316 __label__organization__wiiw 0.000355992 $$$ __label__háború __label__politika geography__koszovó geography__jugoszlávia geography__szerbia organization__nato organization__angus@@reid genre__táblázat genre__közvélemény-kutatás year__1999 $$$ Nemzetközi közvélemény a Jugoszlávia elleni NATO-akcióról $$$ Nemzetközi közvélemény a Jugoszlávia elleni NATO-akcióról Táblázat: Támogatja Ellenzi NATO-államok ebből: régiek Dánia 74 19 Egyesült Államok 68 27 Franciaország 54 34 Kanada 64 33 Nagy-Britannia 68 23 Németország 57 36 Norvégia 64 23 Olaszország 47 47 újak Csehország 35 57 Lengyelország 54 31 Magyarország 48 41 Nem NATO-államok Finnország 50 35 Horvátország 82 7 Oroszország 2 94 Szlovákia 21 75 Ukrajna 4 89 A felmérés március 15-e és április 17-e között készült országonként 500 fős, az egész lakosságot reprezentáló minta megkérdezésével, Oroszország kivételével, ahol csak városi lakosokat kérdeztek. Forrás: Angus Reid
__label__gyermekek@@helyzete 0.998876 __label__foglalkoztatás 0.737168 __label__munkaerőpiac 0.355785 __label__feketegazdaság 0.27514 __label__karitatív@@tevékenység 0.262852 __label__család 0.250923 __label__szegénység 0.228166 __label__nők@@helyzete 0.148057 __label__emberi@@jogok 0.106701 __label__távmunka 0.0351548 $$$ __label__gyermekek@@helyzete 1.00001 __label__szegénység 0.859674 __label__foglalkoztatás 0.737168 __label__munkaerőpiac 0.718604 __label__család 0.685959 __label__karitatív@@tevékenység 0.217348 __label__geography__india 0.164526 __label__nők@@helyzete 0.148057 __label__feketegazdaság 0.106701 __label__emberi@@jogok 0.100889 $$$ __label__gyermekek@@helyzete __label__munkajog __label__társadalom genre__cikk author__vári@@sára year__2006 $$$ VILÁGMÉRETŰ FELLÉPÉS A GYEREKMUNKA ELLEN, Korán kellők $$$ VILÁGMÉRETŰ FELLÉPÉS A GYEREKMUNKA ELLEN Korán kellők A fejlődő államok többségében nem tiltják a gyerekmunkát, aminek felszámolása elvben javítja a kiskorúak helyzetét, ám nehezíti a családok, országok kitörését a szegénységből. Akár két év börtönre is számíthat ezentúl Indiában az a munkaadó, aki 14 év alatti gyereket dolgoztat háztartási, éttermi, szállodai alkalmazottként, utcai árusként. A múlt héten érvénybe lépett tiltó intézkedést maga Manmohan Szingh kormányfő jelentette be, ezzel is hangsúlyozva, milyen súlyos gond a világ egyik legdinamikusabban fejlődő országában a gyerekmunka. Az 1 milliárd lakosú Indiában dolgozik ugyanis a világon a legtöbb gyermek: hivatalosan 12,6 milliót tartanak nyilván, egyes becslések azonban 60-115 millió közé teszik a számukat. A sokszor dickensi körülmények felszámolását célzó törvények betartatása azonban majdnem lehetetlen, a gyerekmunka ugyanis az indiai mindennapok része, számos család számára szinte az egyetlen bevételi forrás. Csakhogy a gyerekmunka csapda: nem segít kitörni a szegénységből, szakértők szerint éppen hogy újratermeli azt. A fejlődő országokban családok százezrei kerülnek olyan eladósodott helyzetbe, hogy gyermekeiket - sokszor már 5-6 évesen - ültetvényekre, gyárakba vagy tehetősebb családok otthonaiba küldik dolgozni. A megnőtt munkaerő-kínálat azonban lenyomja a béreket, és továbbra is arra kényszeríti a szülőket, hogy a gyerekeket az iskola helyett munkába adják. Az olcsó gyerekmunka - figyelmeztetnek szakértők - a technológiai fejlesztést is gátolja, a munkaadónak ugyanis nem éri meg a gépesítés, a kevésbé munkaigényes eljárásokba való befektetés. Ma a világon legalább 220 millió gyermekkel végeztetnek korának nem megfelelő munkát a Nemzetközi Munkaügyi Szervezet (ILO) szerint. Ebben a számban azonban nincsenek benne sem a háztartási alkalmazottak, sem az illegálisan dolgoztatottak. A gyerekmunkában élen járó országok India, Pakisztán és Nepál, ahol százezrével dolgoznak a teaültetvényeken, a selyemiparban, a szőnyegkészítő üzemekben. Afrika Szaharától délre fekvő országaiban ma az 5-14 éves gyerekek egynegyede jár iskola helyett munkába, főként kávé- és kakaóültetvényeken, bányákban dolgoznak. Egyharmadára sikerült azonban visszaszorítani 2000 óta a gyerekmunkát Dél-Amerikában, ahol a cukornád- és virágültetvényeken alkalmazzák a legtöbb kiskorút. A gyerekmunkások 70 százaléka a mezőgazdaságban dolgozik, jóval kiszolgáltatottabb körülmények között, mint az iparban. A világ legnagyobb részén a mezőgazdaság alulszabályozott, a szakszervezetek gyengék, és ha léteznek egyáltalán gyerekmunka-ellenes törvények, betartásukat alig ellenőrzik. A farmokon a gyerekek gyakran védőfelszerelés, maszk és kesztyű nélkül dolgoznak vegyszerek és gépek között. Néhány ázsiai és latin-amerikai országban például arra használják a gyerekmunkást, hogy zászlókkal jelezze a permetező repülőgépeknek a befújandó területet. Szívesen alkalmaznak kiskorúakat a fejlődő világ kis- és közepes vállalatai is. Sokszor az olcsóbb, védtelenebb, engedelmesebb és könnyebben elbocsátható munkaerő jelenti az ilyen cégek versenyképességét. Sok fejlődő ország vezetője tisztában van a helyzettel, de ragaszkodik az olcsó munkaerőhöz, ezekben az államokban szinte lehetetlen átfogó szabályozást bevezetni, betartatni. A gyerekmunka felszámolása húszéves távlatban pénzügyileg megtérül az ILO szakértői szerint. A világon dolgozó összes kiskorú beiskolázásának, a családok és a termeléskiesés kompenzálásának a költségei számításaik szerint 760 milliárd dollárba kerülnének. Ezzel szemben 5106 milliárd dollár hasznot hozna a magasabban képzett munkaerő-állományból eredő termelékenységjavulás, a balesetek és a betegségek számának csökkenése. Csakhogy aligha akad olyan kormány, amely ilyen hosszú időre tervezne, különösen hogy az első 16 évben a költségek még meghaladnák a hasznokat. Ennyi időn át egyik fejlődő ország sem veszélyeztetné versenyképességét, így az ILO szerint csak nemzetközi nyomással, vállalati és kormányzati önkorlátozással van esély a gyerekmunka felszámolására. Halvány reménysugár, hogy az utóbbi években egyre több állam csatlakozik az ILO gyerekmunka-ellenes egyezményeihez, és kialakulóban van egy nemzetközi mozgalom. A civil szervetek kampányai, a bojkottfelhívások, a kínos leleplezések - mint például a kilencvenes évek közepén a gyerekkezek varrta vietnami Nike-termékek vagy később a Benetton-ruhák ügye - nyomán egyre több multinacionális vállalat is elhatárolódik a gyerekmunkától, és beszállítóitól is megköveteli az ILO-egyezmények betartását. Az amerikai Philip Morris dohánygyár - a Gyermekmunka Felszámolása a Dohányiparban Alapítvány tagjaként - Brazíliában például olyan programot támogat, amely foglalkozásokat kínál a farmerek családtagjainak és a vidéki tanítóknak, hogy felhívja figyelmüket a gyermekek oktatásának fontosságára. A svéd Ikea bútoráruházlánc pedig 6-12 évesek számára hozott létre oktatási központokat Indiában. Számos civil szervezet is dolgozik a gyerekmunka felszámolását segítő közösségi programokon. A kanadai Free the Children például iskolákat épít, és alternatív jövedelemforráshoz juttatja az elszegényedett családokat. VÁRI SÁRA
__label__kereskedelem 1.00001 __label__gazdaság 1.00001 __label__kultúra 0.99594 __label__könyvkereskedelem 0.887215 __label__ipar 0.585111 __label__franchise 0.0169249 __label__üzleti@@etika 0.00507033 __label__ingatlanpiac 0.0036036 __label__édesipar 0.00328306 __label__belkereskedelem 0.00328306 $$$ __label__geography__magyarország 1.00001 __label__kereskedelem 1.00001 __label__gazdaság 1.00001 __label__kultúra 0.975587 __label__könyvkereskedelem 0.974053 __label__ipar 0.787941 __label__person__kolosi@@tamás 0.362979 __label__person__rényi@@gábor 0.281416 __label__marketing 0.256842 __label__organization__sun@@books@@kft. 0.187143 $$$ __label__kereskedelem __label__könyvkereskedelem geography__magyarország organization__sun@@books@@kft. genre__hír year__2009 $$$ Tőkeleszállítás a Sun Books Kft.-nél. $$$ Tőkeleszállítás a Sun Books Kft.-nél. Veszteségrendezés miatt 130 millióról 20 millió forintra csökkentették a Sun Books Könyvkereskedelmi Kft. törzstőkéjét a cég tulajdonosai, a magyar könyvkiadás egyik moguljaként emlegetett Kolosi Tamás (képünkön) családi cégei: a Líra Könyv Zrt. és a Pentaton Művész és Koncertügynökség Kft. A Sun Books Kft. tavaly 2,1 milliárdos árbevétel mellett 71 milliós veszteséget könyvelt el. Ez jobb az előző évinél, amikor a Rényi Gábor vállalkozótól megvett társaság 270 milliós veszteséggel zárt, továbbá kiderült, hogy a saját tőkéje is kevesebb a szerződéskor hitt összegnél. Az ezzel összefüggő különös jogvita, amelyben a Man szigeten bejegyzett, Rényi-érdekeltségű Acquisition Pro Ltd. perelte a Lírát (HVG, 2009. január 24.), lezárult, a választottbíróság elutasította a cég keresetét, amely a szindikátusi szerződés érvénytelenítését kérte arra hivatkozva, hogy nem ismerte saját vállalkozása helyzetét.
__label__kormány 0.843905 __label__állami@@támogatás 0.239359 __label__informatika 0.0566624 __label__közbeszerzés 0.016413 __label__pr-tevékenység 0.0140736 __label__vállalkozásélénkítés 0.0100236 __label__e-közigazgatás 0.00913564 __label__infrastruktúra 0.00913564 __label__távközlés 0.00832578 __label__belpolitika 0.00782589 $$$ __label__geography__magyarország 1.00001 __label__kormány 0.679189 __label__állami@@támogatás 0.453272 __label__informatika 0.281416 __label__organization__informatikai@@és@@hírközlési@@minisztérium 0.281416 __label__organization__oktatási@@minisztérium 0.196836 __label__organization__szdsz 0.112805 __label__organization__gazdasági@@és@@közlekedési@@minisztérium 0.0980893 __label__organization__meh 0.090103 __label__közbeszerzés 0.0550153 $$$ __label__állami@@költségvetés __label__informatika __label__kormány __label__távközlés geography__magyarország organization__állami@@számvevőszék organization__informatikai@@és@@hírközlési@@minisztérium genre__cikk author__mink@@mária year__2005 $$$ VITA AZ INFORMATIKAI MINISZTÉRIUMRÓL, Rontott programok $$$ VITA AZ INFORMATIKAI MINISZTÉRIUMRÓL Rontott programok Még soha nem kapott olyan kemény kritikát miniszter és minisztérium az Állami Számvevőszéktől, mint a minap az informatikai tárca és annak első embere. A bírálat a minisztérium sorsát is megpecsételheti. Akárcsak Karinthy Frigyes bukott diákja, egyre vehemensebben magyarázza a bizonyítványát az Informatikai és Hírközlési Minisztérium (IHM), miután az Állami Számvevőszéktől (ÁSZ) kézhez vette az eddigi tevékenységét élesen bíráló jelentést. A tárca még arra is hajlandó volt, hogy az elmúlt hét végén - mind ez idáig példátlan módon - internetes honlapján tegye közzé annak a 47 cégnek, intézménynek, alapítványnak a listáját, amelyeket Kovács Kálmán miniszter egyedi elbírálás alapján három év alatt összesen 3,2 milliárd forinttal támogatott. Az ÁSZ ugyanis azt is kifogásolta, hogy a miniszter többnyire pályázat nélkül osztotta szét a közpénzt, s még az sem derült ki egyértelműen, mit céloz az erről szóló miniszteri rendeletben indoklásként feltüntetett „szervezeti és intézményi háttér megerősítése”. Pontos nyilvántartást sem vezettek az elköltött milliárdokról: a számvevők érdeklődésére első körben csupán 2 milliárd forint körüli összeg jogosultjait találták meg, majd az újabb vizsgálat során derült fény további 1,2 milliárd forint sorsára. Az összegnek csaknem a felét három cég kapta: a Matáv Magyar Távközlési Rt. 2003-ban 500 millió forinthoz jutott a földrajzi számhordozhatóság jogszabályi feltételeinek teljesítéséhez (közel egy tucat távközlési cég összesen további 100 millió forinton osztozott ugyanezen a címen). Ugyancsak félmilliárd forintot kapott 2003-ban az Antenna Hungária Rt. a digitális földfelszíni műsorszórás bevezetésének elősegítésére, míg 400 millió forintot a minisztérium tulajdonában lévő Millenáris Kht.-nak utaltak át tavaly a Millenáris Park épületeinek felújítására és az idén tervezett Jövő Háza kiállítás megszervezéséhez. A miniszteri kassza további fő nyertesei az egyetemek, 150 millió forinttal a Magyar Teleház Szövetség Egyesülete, 60 millióval pedig a Nemzetközi Technológiai Közhasznú Társaság, amely a közelebbről nem részletezett uniós integrációs feladatok támogatására részesült a pénzből. Noha különösen nagyvonalúan határozott az informatikai miniszter a saját hatáskörében szétosztható milliárdokról, eljárása - ahogy az IHM sajtóközleményben hangsúlyozta - nem jogszabályellenes, így nem járhat személyi konzekvenciákkal sem. Ez igaz is lehet; az ÁSZ szerint igencsak lyukas a miniszteri keret odaítélését szabályozó, 1998-as kormányrendelet. Sem az egyedi miniszteri támogatás plafonját, sem az elosztás mikéntjét nem szabályozza, sőt azt sem, hogyan tegyék átláthatóvá, ellenőrizhetővé a tárcák vezetői a saját támogatásaikról szóló döntéseiket. A jogszabály csupán arra utasítja őket, hogy évente alkossanak erről rendeletet. Az informatikai miniszterrel ellentétben más tárcák vezetői többnyire mértéktartóak voltak a politikai támadási felületet nyitó külön keret felhasználásában. A belügyminiszter az idén például mindössze 7,6 millió forintról döntött, amit a társadalmi szervezetek és önszerveződések című fejezeti előirányzatból kanyarított ki, míg tavaly 15 milliót fordított ugyanerre. A környezetvédelmi miniszter a nemzeti környezetvédelmi program 177 millió forintos idei előirányzatának a szétosztását tartotta fenn magának, Kóka János gazdasági miniszter 116 millió forint elköltéséről dönthet, amiből az idén csupán 9 millió forintot használt fel. A teljes keretet a Pénzügyminisztérium (PM) a takarékosság jegyében egyébként is 10 százalékkal csökkentette. Kóka elődje, Csillag István 2003-ban és 2004-ben - összesen 300 millió forintból - több tucat alapítványt, szakmai díjat, hivatalt támogatott néhány millió forinttal. Nála a pálmát a Közlekedési Múzeum vitte el, amely 2004-ben 40 millió forintos miniszteri apanázshoz jutott. A honvédelmi miniszter viszont az elmúlt három évben egyetlen fillér „dugipénzt” sem különített el magának. A miniszteri adakozás mederbe terelésére, a kormányrendelet precizírozására még az idén javaslatot tesz az ÁSZ, ám könnyen lehet, hogy a PM beelőz, és „gordiuszi módon” oldja meg a problémát. A HVG információi szerint jövőre ugyanis elvonná a minisztériumoktól az úgynevezett fejezeti kezelésű - vagyis a minisztériumi fejlesztéseket, céltámogatásokat tömörítő - előirányzatokat, és egy nagy közös kalapba tenné, amelyből a jövőre megnyíló uniós pályázatokhoz szükséges hazai önrészt finanszíroznák. Az informatikai tárca lesújtó ÁSZ-bizonyítványa csak újabb szög lehet az IHM koporsójában. A 2002 nyarán létrehozott minisztérium megszüntetése ugyanis időről időre felvetődik. Ezt már Medgyessy Péter volt miniszterelnök is tervbe vette tavaly nyáron, amit utóda, Gyurcsány Ferenc is felkarolt. Az SZDSZ azonban akkor még hallani sem akart a szabaddemokrata irányítású tárca megszüntetéséről, így a kormányfő jegelte a dolgot. A HVG információi szerint idén júliusban az SZDSZ országos tanácsának ülésén a vendégként megjelent Gyurcsány ismét előhozta a témát: a büdzsé helyzetének javításához, a száz lépés kapcsán beharangozott takarékosabb állam megteremtéséhez tárcák, tárca nélküli posztok megszüntetését körvonalazta, s ehhez a koalíciós partner segítségét is kérte, amit a jelenlévők az IHM megszüntetéseként értelmeztek. A HVG-nek nyilatkozó szabaddemokrata politikusok elismerték, hogy az IHM szétdarabolására a párt berkein belül megkezdődött a koncepciógyártás. Így a szabályozás, a jogszabályi háttér kidolgozása a szintén SZDSZ-es gazdasági minisztériumhoz kerülne - amelynek vezetőjétől, Kóka Jánostól, az informatikai piacon sikeres egykori vállalkozótól, az Informatikai Vállalkozások Szövetségének korábbi elnökétől ez nem is állna távol -, míg az IHM más feladatait a szintén szabaddemokrata irányítású oktatási tárca kapná meg. A HVG-nek nyilatkozó informatikai szakemberek szintén úgy vélik: mára az SZDSZ-ben is belátták, hogy az IHM nem tudta maradéktalanul betölteni a neki szánt feladatot, azaz az információs társadalom megteremtését, az internet elterjedésében tapasztalt lemaradás mérséklését. Már az indulás is döcögős volt, legalábbis ez olvasható ki az ÁSZ jelentéséből. Saját program híján ugyanis az IHM a 2002-es kormányváltásig a Miniszterelnöki Hivatal (MEH) alá tartozott informatikai biztosság koncepcióját, a tárcák informatikai fejlesztésének nyakló nélküli finanszírozását, a pénzek pályázati szétosztását vette át - vagyis azt, amit szintén bíráltak a számvevők. A minisztérium azóta sem tudott megszabadulni szerepzavarától: főként a riválisnak számító MEH-től próbált feladatokat elszipkázni. Nem sok eredménnyel. Az IHM 2003-ban megkaparintotta ugyan a profiljába vágó egységes digitális rádió-távközlési rendszer (edr) - a készenléti szervek számára tervezett zárt kommunikációs rendszer - kifejlesztésének irányítását, ám az ÁSZ szerint a minisztérium késlekedése, döntésképtelensége miatt a kormány később kivette a kezéből a feladatot. Ezt 2005 elejétől kormánybiztos látja el, a hálózatgazda pedig az IHM helyett ismét a MEH lett. Botrányba fulladt a kakaóbiztos számítógép becenevet szerzett, hivatalosan Brunszvik Teréz nevét viselő óvodai komputerbeszerzés is. A 300 millió forintos programra meghirdetett közbeszerzési tender műszaki leírása nem volt egyértelmű, és nem zárható ki az sem, hogy az IHM nem az optimális áron vásárolta a gépeket. Kudarccal végződött a szociálisan rászorulók telefonszámlájának megtámogatására indított program is. Az IHM 2004-ben legalább 300 ezer igénylőre számított, és havi ezerforintos támogatással kalkulálva 3 milliárd forintot különített el a büdzséjéből. A várt roham helyett azonban mindössze 31 ezren jelentkeztek a bürokratikus akadályokkal teletűzdelt támogatásra, amiből összesen csupán 126 millió forintot fizettek ki. Az akcióval végül a PM járt jól, amely a maradékból 1,3 milliárd forintot elvont, illetve zárolt. MINK MÁRIA
__label__országgyűlés 0.893319 __label__történelem 0.122533 __label__alkotmány 0.0109969 __label__belpolitika 0.00507033 __label__államszervezet 0.0036036 __label__országgyűlési@@ülésnap 0.00256091 __label__nacionalizmus 0.00199777 __label__forradalom 0.00176461 __label__jogtörténet 0.00160785 __label__liberalizmus 0.00146506 $$$ __label__országgyűlés 0.52343 __label__történelem 0.0488678 __label__geography__európai@@unió 0.00971848 __label__alkotmány 0.0047652 __label__person__nyijazov 0.0043415 __label__person__szaparmurat 0.0043415 __label__geography__európa 0.00248262 __label__geography__írország 0.00206074 __label__geography__nagy-britannia 0.00176461 __label__person__stewart 0.00142036 $$$ __label__országgyűlés __label__történelem geography__európa genre__cikk genre__keretes year__2007 $$$ Elrekesztés és berekesztés $$$ Elrekesztés és berekesztés Az obstrukció - a parlamenti munka megakasztása különféle eszközökkel (latinul a szó elrekesztést jelent) - a kisebbség bevett fegyvere volt a 19. századi Európában. Bár Angliában az írek 1833-tól kezdődően négy ízben is alkalmazták, Londonban sokáig ódzkodtak a parlamenti szólásjog korlátozásától. Végül 1881. február 2-án reggel egy folyamatosan 41 órája tartó képviselőházi ülést az elnök (speaker) váratlanul megszakított, és hivatkozva a rendkívüli helyzetre, az írek kiabálása ellenére elrendelte a szavazást az adott kérdésben. Másnap pedig a liberális (whig) miniszterelnök, William Ewart Gladstone beterjesztette a házszabály-revíziót, mely rendkívüli esetben, a képviselők háromnegyed részének támogatása mellett, lehetővé tette a klotűrt, vagyis hogy a házelnök a vitákat berekesztheti a többség jóváhagyásával. A lármásan tiltakozó képviselőket az elnök sorban, udvarias szertartásossággal kivezettette a teremből, végül a tiltakozók távollétében egyhangúan elfogadták az új szabályt. Gladstone a következő évben már az egyszerű többség hozzájárulását is elegendőnek ítélte a vita lezárásához, de új javaslatát nem csupán az írek ellenezték, hanem - az esetleges visszaélésektől tartó - konzervatív (tory) ellenzék is. Egyikük, William Lehman Ashmead-Bartlett például kijelentette, hogy a miniszterelnök „új keletű parlamentek példáira hivatkozik, minők a francia vagy német törvényhozások, holott Magyarországon, melynek története és alkotmánya inkább hasonlít az angolhoz, mint bármely más népé Európában, és amelynek nemzeti büszkesége és szabadságszeretete annyira rokon az angol népével, tudvalevőleg nincsen klotűr”. A példa nem hatotta meg a többséget, és elfogadták Gladstone javaslatát, hiszen lemaradásban voltak: a franciáknál már a 19. század elejétől létezett klotűr (a cloture berekesztést jelent), ahogy később a legtöbb európai országban bevezették, míg az amerikai és a belga törvényhozásban egyes kérdések megvitatására előre meghatározott időkeretet szabtak. Bécsben viszont csak 1897-ben vezettek be ilyen házszabályt, miközben rendőrök szállták meg a birodalmi tanács képviselőházát; ennek ellenére a következő években többször került sor még obstrukcióra (sőt dulakodásra, az ülésterem bútorainak összetörésére is). Magyarországon a klotűrt 1904 és 1913 között több lépcsőben Tisza István honosította meg.
__label__mezőgazdaság 0.00160785 __label__zöldségtermesztés 0.00114357 __label__kertészet 0.000979752 __label__növénytermesztés 0.000656203 __label__állattenyésztés 0.00054578 __label__környezetbarát@@termék 0.000389985 __label__zöldségpiac 0.000378298 __label__társadalom 1e-05 __label__váltó 1e-05 __label__news@@international 1e-05 $$$ __label__geography__magyarország 0.0259674 __label__zöldségtermesztés 0.0229874 __label__növénytermesztés 0.0203424 __label__mezőgazdaság 0.0169249 __label__kertészet 0.0145136 __label__gasztronómia 0.00713143 __label__geography__costa@@rica 0.00395541 __label__optikai@@ipar 0.00338661 __label__szúnyogirtás 0.00299103 __label__organization__nespresso 0.00256091 $$$ __label__állattenyésztés __label__élelmiszeripar __label__tudomány geography__ausztria genre__hír genre__keretes year__2013 $$$ Katonalegyek tenyésztése $$$ Katonalegyek tenyésztése Katonalegyek tenyésztésére készített háztartási gépet Katharina Unger osztrák ipari formatervező. A világban várható hústermelési válság megoldásához kíván ezzel hozzájárulni, arra hivatkozva, hogy a rovarok közül a katonalégy a leghatékonyabb fehérjetermelő. A lárva 42 százaléka fehérje, valamint sok kalciumot tartalmaz. A Farm 432 nevű gép 432 óra alatt 2,4 kiló lárvát termeszt egyetlen gramm petéből. A lárvák bioszeméttel etethetők, a folyamathoz alig kell víz. A feltaláló szerint a megfelelően elkészített lárvák íze a főtt krumpliéra emlékeztet. Félő, hogy a gép elképzelhető piacain, Európában és Észak-Amerikában nehéz lenne meggyőzni a fogyasztókat, miközben az Élelmezésügyi Világszervezet adatai szerint Ázsiában, Afrikában és Latin-Amerikában kétmilliárd ember eszik rovarokat valamilyen formában, akár ínyencfalatként is.
__label__ár 0.0851091 __label__bér 0.019134 __label__gazdaság 0.016413 __label__kiskereskedelem 0.00408014 __label__élelmiszerpiac 0.00349342 __label__minimálbér 0.00349342 __label__jövedelem 0.00338661 __label__bevásárló@@turizmus 0.00264167 __label__életszínvonal 0.00233316 __label__fogyasztói@@kosár 0.00199777 $$$ __label__geography__portugália 0.991163 __label__geography__európai@@unió 0.955329 __label__geography__spanyolország 0.430157 __label__ár 0.422515 __label__geography__európa 0.168867 __label__bér 0.0780882 __label__minimálbér 0.0396488 __label__geography__nyugat-európa 0.0373369 __label__forgalmi@@adó 0.0209742 __label__pénzügy 0.0203424 $$$ __label__ár __label__bér __label__pénzügy geography__európai@@unió geography__portugália genre__cikk author__muharay@@katalin year__2002 $$$ Portugál árak és bérek, Te vagy a legdrágább! $$$ Portugál árak és bérek Te vagy a legdrágább! Az euró bevezetésével a korábbinál is nyilvánvalóbbá vált, hogy a legtöbb alapvető közszükségleti cikkért a portugálok többet fizetnek, mint más nyugat-európai országok - köztük az ugyancsak „szegény” tagországként számon tartott Spanyolország - lakói. A számottevő eltérésekre egy, az európai uniós országok ár- és bérszínvonalát összehasonlító tanulmány is felhívta a figyelmet. Valósággal megrohamozták a vásárlók a Lisszabonban karácsony előtt egy hónappal megnyílt spanyol El Corte Inglés áruházat. Ám akik nemcsak az újdonság kedvéért látogattak ide, hanem azt remélték, hogy a spanyolországihoz hasonló árakkal fogják őket megörvendeztetni, azoknak csalódniuk kellett: az áruház árai a portugál mintához igazodnak. Így akik már eddig is a szomszédos országba jártak át bevásárolni, hogy akár 20-30 százalékot spóroljanak meg, ezután is kénytelenek lesznek a határon túlra utazni. Már csak azért is, mert - a spanyol áruházlánccal ellentétben - a 120 Plus diszkontszupermarket megnyitását tervező német Tengelmann-csoport nem kapott zöld utat portugáliai terjeszkedéséhez, mivel egy 1997-es kereskedelmi törvény korlátozza a nagy területű szupermarketek itteni térhódítását. A német cég, amely most perrel fenyegetődzik, üzleteivel éppen az árak lenyomását célozta volna meg. „Nem értjük - jelentette ki a cég képviselője -, hogy itt, ahol az Európai Unión (EU) belül a legmagasabbak az árak, miért nem fogadnak minket tárt karokkal.” A Tengelmann számításai szerint a közszükségleti cikkek ára Spanyolországban 16 százalékkal alacsonyabb a portugáliainál, az élelmiszereknél pedig még nagyobb ez a különbség. Például egy pohár joghurt Portugáliában 0,33 euró (1 euró = 245 forint), míg Spanyolországban 0,20, a legolcsóbb sajt kilójáért itt 6,50, odaát csupán 5 eurót kérnek. Jelentős a differencia a hús és a zöldség esetében is: 1 kiló bélszín 18,90, illetve 8,40 euró, egy kiló paradicsom pedig Portugáliában 1, a határon túl csupán fél euróba kerül. A határhoz közeli spanyol városokat, községeket hétvégeken ellepik a portugál bevásárlóturisták, amitől szemmel láthatóan fellendült az ottani kereskedelem (ilyenkor kerülnek a kosarakba például a negyedkilós kávék, amelyek odaát 1,35 euróért kaphatók, míg Portugáliában 2 eurót kell értük fizetni, vagy a samponok, amelyeknél fél eurót is meg lehet spórolni darabonként). Ugyanakkor, nem bírva a spanyol árakkal való versenyt, egymás után zárnak be a portugál oldalon lévő szupermarketek. Ráadásul az utóbbi egy-két évben már nemcsak vásárolni járnak át a portugálok, hanem egyre többen ott is ragadnak. Felfedezték, hogy a hazai ár feléért - nem egészen 100 ezer euróért - tudnak kétszobás lakást venni a spanyol oldalon, ahol még a gáz- és villanyszámláért is 15-20 százalékkal kevesebbet, havi 75 eurót fizetnek, s fele a vízszámla is: átlagosan 25 euró háztartásonként. Így még akkor is érdemes a nyitott határ túloldalán berendezkedni, ha valaki visszajár dolgozni. Lehetőleg persze a szomszédban vásárolt gépkocsival, mert Spanyolországban egy Volkswagen Golfért 14 448 eurót kell fizetni, ugyanezért itt 17 239 euróval könnyítik meg a bankszámláját. A déli tengerparton nyaralót venni szándékozók is meggondolhatják, érdemes-e a portugál oldalon maradniuk, vagy menjenek néhány kilométerrel odébb, ahol sokkal kisebb anyagi erőfeszítéssel élvezhetik ugyanannak a tengernek a hullámait. Igaz, ha étterembe szándékoznak menni vagy egy jó kávét meginni, akkor érdemes hazalátogatni, mivel a vendéglátás egyelőre itt még olcsóbb. Egy presszókávé Portugáliában 0,45 euró, a szomszédban 0,80, és idehaza már 7,50-ért meg lehet ebédelni, míg Spanyolországban ehhez legalább 12 euró kell. A luxuséttermek árai már lényegében kiegyenlítődtek, az óriáshamburger viszont megint csak Spanyolországban olcsóbb, 1,3 euróval. Míg a határ közelében élők eddig is tisztában voltak a két ország közötti jelentős árkülönbségekkel, a szélesebb közvélemény figyelmét ez eddig elkerülte. Az euró bevezetése, az, hogy az árakat már mindkét országban kötelezően az új pénznemben jelölik, egy csapásra feltűnővé tette a portugál drágaságot. Két közgazdász, Miguel Frasquilho és Jorge Vasconcellos Európai Portugália? című, nemrég publikált tanulmánya számokkal is dokumentálja a két ország közötti áregyenlőtlenségeket. A szerzők nyolc uniós ország árait és béreit vizsgálva arra az eredményre jutottak, hogy a közszükségleti cikkek Portugáliában az európai átlagnál többe kerülnek - nem egy esetben még olyan gazdag országokat is felülmúlnak, mint Németország, Olaszország, Franciaország vagy Belgium -, a munkabérek viszont itt a legalacsonyabbak. Mindent összevetve az ország életszínvonala 45 százalékkal elmarad az EU-országok átlagától. Portugáliában csupán néhány szolgáltatás olcsóbb, mint Spanyolországban, így például az éttermek, a mozi, a taxi, a fodrász vagy a háztartási alkalmazottak óradíja, amely 3,3 euróval alacsonyabb a határ túloldalán szokásos 8,3 eurós tarifánál. Ami a fizetéseket illeti, ha a portugál átlagbért 100-nak vesszük, a spanyoloké 162; a portugál átlagkereset éppen a spanyol minimálbérnek felel meg. A tanulmány ugyanakkor azt is megállapítja, hogy a jövedelmek terén Portugáliában a legnagyobbak az egyenlőtlenségek: míg a minimálbérek itt a legalacsonyabbak (348 euró), a legmagasabb fizetések (nagy állami vállalatok élén álló vezetőké akár 70 ezer euró is lehet) meghaladják a Belgiumban vagy Svédországban szokásosat. A tanulmány írói több tényezőt is megneveznek, amelyek a magas árakért felelősek (például az adórendszer, a bürokrácia és a kevéssé hatékony gazdasági tevékenység), a legsúlyosabb problémának azonban az alacsony termelékenységet tartják. Portugália termelékenysége 1984-ben, közösségi tagsága előtt a nyugat-európai átlag 39,8 százaléka volt, de napjainkban is a legalacsonyabb a tagországok között, az EU-átlag 43,3 százaléka (ami alacsonyabb nem egy belépésre váró kelet-közép-európai ország mutatójánál is). Az egy hellyel előbbre álló Görögország termelékenysége is 30 százalékkal felülmúlja a portugálokét. Egy portugál dolgozó 38 százalékát termeli meg egy német, 53 százalékát egy spanyol és 75 százalékát egy görög társa produktumának. A szerzők szerint a termelékenység emelkedésének ilyen üteme mellett Portugáliának fél évszázadra lesz szüksége ahhoz, hogy behozza lemaradását. Más elemzők szerint a jelenlegi helyzetért nagyrészt a portugál vállalkozók felelősek, akik ódzkodnak az innovációtól és a kockázatoktól, inkább képzetlen és alacsonyan fizetett munkásokkal dolgoztatnak, a nyereséget pedig feltűnést keltő anyagi javakba fektetik ahelyett, hogy a gyártás fejlesztésére fordítanák. Baj van a képzettséggel is, a portugál oktatás a legkevésbé hatékony Európában, itt a legtöbb az írástudatlan (közel tíz százalék), és a legkevesebb a képzett szakmunkás. Így például a 18 és 24 év közötti fiatalok 45 százaléka a 9 osztályos kötelező iskolai végzettségen kívül semmilyen szakmai képzettséget nem tud felmutatni. Az itteniek töltik a legkevesebb időt az iskolapadban, átlagosan 7,7 évet, míg a spanyolok 8,7, a görögök 9,9, a németek 13,5 évet fordítanak elméjük pallérozására. Muharay Katalin / Lisszabon