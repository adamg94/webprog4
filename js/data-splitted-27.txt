__label__ingatlan 0.960371 __label__életjáradék 0.355785 __label__ingatlanpiac 0.0550153 __label__lakás-takarékpénztár 0.0216253 __label__lakáshitel 0.0145136 __label__lakás 0.0109969 __label__záloghitel 0.00858749 __label__biztosítótársaság 0.00691384 __label__faktorálás 0.00592107 __label__bank 0.00523013 $$$ __label__geography__magyarország 1.00001 __label__ingatlan 0.975587 __label__életjáradék 0.622469 __label__ingatlanpiac 0.0351548 __label__polgári@@jog 0.0209742 __label__organization__pannongen@@rt. 0.0159164 __label__adósságbehajtás 0.0113418 __label__lízing 0.0106625 __label__életbiztosítás 0.00971848 __label__organization__garancia@@biztosító@@rt. 0.00807199 $$$ __label__befektetés __label__életjáradék __label__idősek __label__ingatlan __label__versenyszabályozás geography__magyarország organization__gazdasági@@versenyhivatal organization__hild@@ingatlanbefektető@@kft. organization__otp@@életjáradék@@zrt. organization__örökjáradék@@zrt. genre__cikk genre__keretes author__gyenis@@ágnes year__2007 $$$ Hild kontra Hild $$$ Hild kontra Hild Január elején 13 millió forint bírságot szabott ki a Gazdasági Versenyhivatal (GVH) a Hild Ingatlanbefektető Kft.-re és az ugyanehhez a cégcsoporthoz tartozó Örökjáradék Zrt.-re. A hatóság megtévesztőnek tartotta a Hild-cégek hirdetményeit, nevezetesen hogy az ő ingatlanért életjáradék szolgáltatásuk a legjobb a piacon, valamint hogy a Deutsche Bank londoni részlege 100 százalékban mögöttük áll. Utóbbi azt a tévhitet keltette, hogy a bank tulajdonosuk is. A feljelentést Hild Imre, a konkurens OTP Életjáradék Zrt. vezérigazgatója tette, aki 2004 végén még a Hild Kft. egyik alapítója volt. Mint mondja, 2005 nyarán azért szakított két amerikai befektetőtársával, mert roppant bizonytalannak ítélte a Hild-csoport pénzelését. A közel másfél éves ténykedése során mintegy ezer nyugdíjas együttesen 8-9 milliárd forintos (főként budapesti) ingatlanát életjáradékért megszerző Hild-cégcsoport megalapozatlannak tartja a GVH határozatát, amit bíróságon készül megtámadni. Úgy sejtik, a konkurenciának csípi a szemét, hogy eddig a legnagyobb magyar bank fiókjainak bevetésével is csupán 3 milliárd forintnyi ingatlant vett meg életjáradékért. A Hild-cégek azt is sérelmezik, hogy feljelentőjükkel perben állnak. Hild Imre azért fordult a bírósághoz, hogy a konkurencia ne az ő nevét használja. Földeák Gábor, a Hild marketingigazgatója a HVG-nek leszögezte: véletlen egybeesés csupán a „Hild” név, ők ugyanis haragosuk dédapjáról, a 19. századi neves építészről nevezték el a vállalkozásaikat. S mivel a Magyar Tudományos Akadémia tavaly tavasszal erre engedélyt adott nekik, központi cégüket 2007-től Hild József Örökjáradékra keresztelték át. A Hild-cégek, az OTP Életjáradék - és két hónapja az FHB Életjáradék Zrt. - 65 év felettieknek kínál holtig tartó életjáradékot legalább 5-6 millió forintos lakásuk tulajdonjogáért cserébe, úgy, hogy az ügyfelek megtarthatják a lakás használati jogát. A járadékot vállaló cég a szerződés megkötésekor a lakás értékének általában a 20-25 százalékára rúgó előleget, majd havi járadékot fizet, ezenkívül vállalja a rezsi fogyasztástól független részét, a biztosítási díjat és a szükséges karbantartási munkák költségét. (Egy 70 éves, 12 millió forintos lakással rendelkező nyugdíjas az előleg után havi 50 ezer forint körüli járadékra számíthat.) E tevékenység meglehetősen tőkeigényes, hiszen az üzletből pénzt csak akkor lehet kivenni, ha a kedvezményezett meghal, és a lakása felszabadul (Magyarországon a 65 évnél idősebbek 4 százaléka hal meg évente). Az életjáradékot kapó legnagyobb kockázata viszont az, vajon visszakapja-e a lakását, ha netán a fizető cég csődbe megy. A tőzsdén jegyzett bankcsoportok (OTP, FHB) leányvállalatai esetében a rizikó felmérése könnyebb, hiszen a pénzt adó hitelintézeteket ellenőrzi a Pénzügyi Szervezetek Állami Felügyelete. (A Hild-féle cégek fölött viszont nincs kontroll, ezért is készül e tevékenységről önálló törvénytervezet a Pénzügyminisztériumban.) Ha az OTP Életjáradék nem fizetne, az ügyfél visszakapná ugyan a lakása tulajdonjogát, de az addig felvett előleget és járadékokat vissza kellene fizetnie. Ha erre nem lenne képes, a bank megterhelné az ingatlant. „A mi ajánlatunk azért jobb, mint a többi, mert mi nem követeljük vissza az addigi kifizetéseket, ha valamilyen okból nem tudnánk tovább folyósítani a járadékot” - jelentette ki Földeák. Hogy az ingatlan ebben az esetben visszaszáll az eredeti tulajdonosra, azt úgy garantálják, hogy a szerződés egyik példányát független ügyvédi irodánál helyezik letétbe, amely ilyen esetben az ügyfél érdekében eljár a földhivatalban. Hogy miből telik e nagyvonalúságra, azt nem tudni. A jelenleg a ciprusi Hild Assets Ltd. tulajdonában álló magyarországi Hild-vállalkozások két amerikai és egy német befektetője ugyanis nem árulja el a saját anyagi hozzájárulását. A Hild-cégek tájékoztatása szerint a Deutsche Bank 40 millió eurós kölcsönnel szállt be, ezzel szemben a GVH határozatában az áll, hogy „az adott összeg nem éri el ezt a mértéket”. Az igazi kérdés azonban az, milyen biztosítékokat kötött ki a Deutsche Bank a tevékenységét nulláról indító magyar cégcsoporttal szemben. Fedezetet az ingatlanok jelenthetnek, értéküket azonban csökkentheti a járadékosok holtig tartó használati joga. Aggályos, mi történik a lakásokkal akkor, ha a Hild-cégek netán nem tudnák törleszteni a banki kölcsönt. Földeák állítja, ügyfeleiknek ekkor sem kellene a lakás elvesztésétől félniük, mert a megállapodás szerint ebben az esetben az ingatlanokat az életjáradékos szerződésekkel együtt adnák át a banknak, amely vállalta e kontraktusok teljesítését. Persze, ha mégsem így lenne, a magyar nyugdíjasok számára aligha szívderítő perspektíva a londoni bankházat perelni. GYENIS ÁGNES
__label__közigazgatás 0.705795 __label__város 0.168867 __label__településszerkezet 0.000468313 __label__helyi@@népszavazás 0.000440557 __label__köztisztaság 0.000402042 __label__címerek 0.000389985 __label__közbiztonság 0.000366971 __label__társasházak 0.00034535 __label__váltó 1e-05 __label__news@@international 1e-05 $$$ __label__geography__magyarország 1.00001 __label__geography__miskolc 0.996416 __label__geography__miskolc-tapolca 0.749097 __label__közigazgatás 0.0695518 __label__helyi@@népszavazás 0.0446909 __label__geography__kazincbarcika 0.033096 __label__geography__szekszárd 0.0229874 __label__társasházak 0.0185566 __label__geography__alsózsolca 0.0109969 __label__geography__veszprém 0.0100236 $$$ __label__helyi@@népszavazás __label__közigazgatás __label__népszavazás __label__város geography__magyarország geography__miskolc geography__miskolc-tapolca genre__hír year__2005 $$$ MISKOLC EGYBEN MARAD $$$ MISKOLC EGYBEN MARAD Érvényes és eredményes népszavazás következményeként nem válik le Miskolcról Tapolca városrész. A vasárnap tartott véleménynyilvánításon Miskolctapolca 2329 választópolgárának 57 százaléka adta le a voksát, közülük 548-an az önállóságra, 774-en pedig a maradásra szavaztak. A tét nem volt kicsi, mert Miskolc vezetése a jövőben kiemelt szerepet szán a városrésznek, komoly idegenforgalmi fejlesztéséket tervez a területen. Ott található az Európában egyedülálló Barlangfürdő, amely évről évre komoly bevételeket produkál a miskolci önkormányzat tulajdonában lévő részvénytársaságnak (a fürdő kutjaiból kikerülő, jó minőségű karsztvízből látják el a miskolci lakások egy részét). A leválás mellett kardoskodók a kampány során azzal érveltek, hogy az utóbbi évtizedekben a város kevés pénzt fordított Miskolctapolca fejlesztésére. A további közös jövő mellett érvelők tételes számításokat hoztak nyilvánosságra arról, hogy a Tapolcafürdő nevű új kisközség a jelenleginél is nehezebb helyzetben találná magát, még ha az ott élők a miskolci átlagnál jóval módosabb emberek is, és a városrészben csak elenyésző számban laknak szociálisan rászorult családok.
__label__gazdaság 0.982024 __label__energiaipar 0.100889 __label__integráció 0.0518555 __label__gazdaságpolitika 0.0373369 __label__energiaellátás 0.0120638 __label__belpolitika 0.00556492 __label__külpolitika 0.00461957 __label__versenyszabályozás 0.00395541 __label__politika 0.00371725 __label__földgázpiac 0.00281093 $$$ __label__geography__európai@@unió 1.00001 __label__gazdaság 0.991433 __label__energiaipar 0.140346 __label__organization__európai@@bizottság 0.140346 __label__geography__spanyolország 0.129413 __label__integráció 0.0656148 __label__alkotmány 0.0251888 __label__geography__franciaország 0.019134 __label__geography__görögország 0.0149671 __label__person__barroso 0.0128312 $$$ __label__belpolitika __label__energiaipar __label__versenyszabályozás geography__európai@@unió geography__spanyolország genre__cikk author__kocsis@@györgyi year__2002 $$$ Európai uniós csúcs Barcelonában, Liberó itt, liberó ott $$$ Európai uniós csúcs Barcelonában Liberó itt, liberó ott Az Európai Unió világgazdasági versenyképességét javítandó a villamosenergia- és a gázpiac liberalizálásának felgyorsításáról állapodtak meg múlt hét végén Barcelonában a közösség állam- és kormányfői. A döntés tempóváltásra kényszeríti a tagjelölteket, köztük a magyar kormányt is. A múlt hét végi európai uniós (EU) csúcstalálkozó alkalmából a tavaszi napsütésben fürdő Spanyolországban adtak randevút egymásnak a kontinens nyugati és keleti felének szabadpiac-ellenes társaságai, kiegészülve több százezernyi békeharcos, baloldali, Amerika-ellenes aktivistával, akik inkább utcabállá, mint politikai megmozdulássá alakították a szombat délutáni barcelonai „bulit”. Az, hogy a katalán nagyváros megúszta néhány tucat letartóztatással az uniós „vándorcirkuszt”, nagyrészt annak tulajdonítható, hogy a spanyol hatóságok - időlegesen felfüggesztve a schengeni szabályokat - visszafordították határaikról az ütő-, szúró- és vágóeszközökkel demonstrálni indult potenciális rendbontókat, ami miatt a mozgalom egyik oszlopa, a francia Attac nevű szervezet rögvest egy uniós vívmány, a szabad mozgás korlátozásának vádjával lendült ellentámadásba. José María Aznar spanyol kormányfő, a csúcs házigazdája azonban úgy vélte, inkább az olcsóbb áram- és gázszolgáltatásra váró fogyasztók millióira és uniós miniszterelnök kollégái zömének egyetértésére támaszkodik, amikor a - tradíciók szerint gazdasági témákra összpontosító - tavaszi csúcstalálkozót az energiaszektor jövőjére koncentrálja. E programot az ideológiai jelszavaktól idegenkedő, pragmatikus közgazdász hírében álló Aznar azért is találta időszerűnek, mert az európai energiaszektor az utóbbi években kibillent egyensúlyából, és e folyamat egyik kárvallottja éppen a spanyol gazdaság. Az uniós előírások szerint a tagállamok kormányai villamosenergia-piacuk harminc és gázpiacuk húsz százalékát már 2000-ig kötelesek voltak hozzáférhetővé tenni bármely, akár az EU-n kívüli szolgáltató vállalkozás számára is, 2003-ig pedig az árampiac 35 és a gázpiac 28 százalékát kell felszabadítaniuk. A tényleges helyzet az EU egészét tekintve ennél sokkal jobb: az árampiac kétharmada, a gázpiacnak pedig a négyötöde már szabad. Az átlag mögött azonban súlyos egyenlőtlenség rejtőzik: míg egyes országok - például Nagy-Britannia, Svédország, Németország és Finnország - teljesen megnyitották energiapiacukat a többiek előtt, mások - például Franciaország, Portugália, Írország, Görögország - éppen csak a kötelező arányt teljesítik, azt is vontatottan. Az aszimmetrikus piacnyitás legfőbb haszonélvezője a két nagy francia monopólium, az Electricité de France (EdF) és a Gaz de France lett, amelyek az utóbbi években külföldi befektetések, vállalatfelvásárlások révén hatalmas darabokat haraptak ki számos EU-ország energiaszektorából, miközben saját hazai piacukat a francia állam védőszárnyai alatt tartotta. Nemrégiben például Tony Blair brit kormányfő méltatlankodott amiatt, hogy míg saját irodájában, a londoni Downing Street 10. alatti házban az Európa legnagyobb energiavállalatává nőtt EdF szolgáltatja a villanyt, brit versenytársa ki van tiltva a párizsi Élysée-palotából. Az EdF elnöke, Francois Roussely nemrég közölte: 2005-ben már a társaság bevételének felét tervezi külföldről besöpörni a mai egynegyeddel szemben. A cég agresszív terjeszkedése Olaszországban és Spanyolországban is rendkívüli ellenérzéseket gerjesztett, hiszen az utóbbiak energiacégei nem tehették meg ugyanezt Franciaországban. A Hidrocantabrio spanyol energiacég EdF által való felvásárlását tavaly Aznar az állami aranyrészvényekkel próbálta megakadályozni - mondván, a céget nem azért privatizálták, hogy utána egy másik állam cégének a kezébe kerüljön -, ez a kísérlet azonban az Európai Bizottság (EB) versenyfelügyelőinek kifogásába ütközött, mondván, az európai integrációban nem lehet diszkriminatív módon akadályozni a tőke szabad áramlását. Az EB és a liberalizáció kiteljesítését szorgalmazó tagországok, élükön a spanyol és a brit miniszterelnökkel, azzal próbálkoztak, hogy az energiaügyet az EU úgynevezett lisszaboni programjának egyik kritikus elemévé avassák. A lisszaboni EU-csúcs felkérését teljesítve az EB már másfél évvel ezelőtt törvénytervezetet készített az energiaszektor további liberalizálásának ütemtervéről, amely szerint a tagállamoknak 2005-ig fokozatosan meg kellett volna nyitniuk teljes áram- és gázpiacukat a szolgáltatni vágyók előtt. E folyamatot azonban mostanáig teljes erővel fékezte a hazai népszerűségét féltő francia kormány. Jóllehet az EU alapszerződése felhatalmazta a tagállamokat, hogy minősített többségi szavazással kisebbségbe szorítsák Franciaországot, régi uniós tapasztalat, hogy amihez nincs meg a közös politikai akarat, azt kötelező előírással legalábbis nehézkes kierőszakolni. A párizsi kormány körül azonban az utóbbi hetekben már nagyon szorult a hurok. Miközben a májusi franciaországi elnökválasztás közeledtével egyre nyilvánvalóbbá vált, hogy a legmagasabb közjogi pozícióért egymással ádáz harcot vívó Jacques Chirac elnök és Lionel Jospin kormányfő legalábbis ebben a dologban egy húron pendülnek, Brüsszelben presztízskérdést csináltak az energiaügyből. Romano Prodi, az EB elnöke az uniós állam- és kormányfők politikai hitelét és az európai gazdaság nemzetközi versenyképességét, a lisszaboni programot látta kockán forogni, ha Barcelonában a vezetők ugyanúgy egy helyben topognak, mint egy évvel ezelőtt, és a csúcsot megelőző első szavazáson teljes mellszélességgel az energialiberó mellé állt az Európai Parlament is. A katalán fővárosban végül is a szokásos uniós kompromisszum született meg. A megállapodás szerint az úgynevezett üzleti fogyasztók számára legkésőbb 2004-től minden tagállamban garantálni kell a szabad áram- és gázszolgáltató-választás lehetőségét, a háztartási energiapiac kötelező megnyitásának időpontjáról pedig legkésőbb jövő ilyenkor hoznak döntést. Ez lehetővé teszi, hogy a politikailag legkényesebb részkérdésben Párizs csak a választások után kényszerüljön állást foglalni, és a francia kormány elérte azt is, hogy Brüsszel hatékonyabban kényszerítse majd Németországot a liberó gyakorlati alkalmazására. A mostani döntés hivatalos becslések szerint az előírt határidőig az uniós energiapiac mintegy 60 százalékát szabadítja fel kötelező formában. A csúcstalálkozó egy részére a tagjelölt országok vezető politikusaival együtt meginvitált Matolcsy György gazdasági miniszter Barcelonában gondosan elkerülte az egyenes választ a HVG-nek arra a kérdésére, hogy a magyar kormány a gyorsabban vagy a lassabban liberalizálók csoportjába tartozott volna, ha részt vehet az energiapiacra vonatkozó EU-döntéshozatalban. Igaz, a 2004-es belépésre aspiráló tagjelölteknek amúgy is alkalmazkodniuk kell az EU által most elhatározott gyorsításhoz, mint ahogy főleg „pedagógiai” indítékú volt a spanyol EU-elnökségnek az a döntése, hogy most első ízben nem csupán protokolláris eseményre - ebédre -, hanem némi tartalommal is megtöltött munkaértekezletre hívták meg a tagjelöltek kormányfőit, köztük Orbán Viktort. Ezen a múlt pénteki eszmecserén lényegében az európai gazdaság fejlődésének olyan fontos, ám „puha” elemeiről cserélt eszmét a 27 miniszterelnök, mint például a közoktatás internetesítése vagy a kutatás-fejlesztés állami támogatásának erősítése. A barcelonai csúcstalálkozó újabb muníciót kínált az EU intézményi átalakításának lehetséges irányairól vitatkozók számára is. Bár sokan kétlik, hogy a félévenként változó elnökség intézménye fenntartható lesz a bővítés után is, mások szerint a barcelonai eredmény annak is köszönhető, hogy a soros elnökség gyakran önérdekből élére áll olyan kezdeményezéseknek, amelyeknek másképp nem akadt kellően aktív gazdájuk. Javier Solana, a Miniszteri Tanács főtitkára első olvasásra a barcelonai találkozó elé tálalt egy olyan átfogó javaslatot, amely hatékonyabbá tenné az unió fő döntéshozó szervének működését. Megelőzendő például azt, ami ezúttal is történt: hogy stratégiai útmutatás helyett a kormányfők olyan részletkérdésekben döntsenek, amelyekben valójában minisztereiknek kellett volna egyetértésre jutniuk. Solana egyebek közt azt is javasolta, hogy az Európa Tanács munkajellegének erősítése végett hagyjanak fel az EU-n kívüli méltóságok propagandisztikus meghívásaival. Ennek fényében sajátos, hogy pénteken saját balkáni sikereinek elismertetése végett az EU külpolitikai főmegbízottjának szerepében éppen ő hordozta körbe a csúcson Vojiszlav Kostunica jugoszláv elnököt. Kocsis Györgyi / Barcelona
__label__államadósság 0.999552 __label__adósság 0.629785 __label__pénzügy 0.129413 __label__társadalom 1e-05 __label__kultúra 1e-05 __label__gazdaság 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__németország 1.00001 __label__adósság 1.00001 __label__államadósság 0.999593 __label__export 0.00592107 __label__állampapír 0.00308537 __label__belpolitika 0.000389985 __label__külpolitika 1e-05 __label__geography__európai@@unió 1e-05 __label__organization__täglich@@alles 1e-05 __label__person__falk 1e-05 $$$ __label__adósság __label__pénzügy geography__németország genre__grafikon year__2011 $$$ A német tartományok adósságterhe $$$ A német tartományok adósságterhe 11370251.pdf
__label__rendőrség 0.164526 __label__kormány 0.0488678 __label__közigazgatás 0.0145136 __label__országgyűlési@@képviselő 0.0140736 __label__bűnüldözés 0.00913564 __label__sajtó 0.00758724 __label__szakszervezet 0.00735583 __label__közlekedés 0.00523013 __label__igazságügy 0.0042088 __label__biztonsági@@szolgálat 0.0036036 $$$ __label__geography__magyarország 1.00001 __label__rendőrség 0.256842 __label__kormány 0.0875738 __label__közlekedés 0.0420977 __label__organization__szdsz 0.0311538 __label__organization__orfk 0.0302246 __label__organization__belügyminisztérium 0.0275953 __label__organization__brfk 0.0267693 __label__organization__ifjúsági@@és@@sportminisztérium 0.0236995 __label__organization__egészségügyi@@minisztérium 0.0174525 $$$ __label__rendőrség __label__jog __label__alkotmányjog geography__magyarország person__szikinger@@istván organization__belügyminisztérium genre__portré author__lindner@@andrás author__horváth@@zoltán year__2000 $$$ Szikinger István $$$ Szikinger István ügyvéd-alkotmányjogász „Szüleim erősen különböztek: édesanyám megpróbált erőszakosan németre tanítani és templomba vinni, amiért párttag édesapám persze nem lelkesedett” - kezdi egy régi konfliktussal a peres szája miatt a Rendőrtiszti Főiskoláról sokadszor elhajtott, 48. évében járó jogász. „Bújtam Marxot, és nem titok, ma is marxistának vallom magam” - árulja el még rendszereken átívelő vonzódásait az extremitásokhoz. Bár eredetileg filozófus kívánt volna lenni, a szigorú egyetemi keretszámok miatt mégis inkább a jog felé tájékozódik, ahol „a tételes jog nem hozott lázba, annál inkább a hatalomgyakorlás módszerei”. Olyannyira, hogy 1977-től oktatja, mi több, a BM KISZ-bizottságában hellyel-közzel gyakorolja is. Az előmenetel 1982-től már párttagként és századosként folytatódik, ám jön az első válás a főiskolától: „súlyos szakmaetikai problémáim támadtak”. Néhány belügyi háttérintézményt megjárva 1990-ben a rendőrségi és határrendészeti főosztály eleje lesz, ahol munkatársaival nekilát egy új rendőrségi törvény kidolgozásának. A feladat végül mégis más kézbe kerül, őt pedig a Rendészeti Kutatóintézet igazgatói székében parkoltatják. Viszont visszakerül a főiskolára, ahol tanszéket is kap. Csakhogy amikor 1995-ben a szakmai konkurensei által prezentált rendőrségi törvényt az Alkotmánybíróság előtt is megtámadja, újfent kénytelen kilépni a főiskoláról. Aztán megintcsak visszafogadja a főiskola, ahonnan viszont a napokban - miután a minisztériumban nehezményezték, hogy ügyvédként elvállalta egy, a rendőrség által bűnözőnek tekintett gyanúsított védelmét - újból távozni kényszerül. „Nem sportolok, nem halászom, nem vadászom, nem járunk társaságba, s mert pici a gyerek, színházba sem” - beszél alkotmányjogi csatáitól és sajtópolémiáitól eltekintve csendes életéről. Az otthoni békesség részesei a harmadik asszony és 4 éves István fia. Azért a régi házasságok is jelen vannak életében: az elsőből született 20 esztendős Ágota az ügyvédi irodában dolgozik, míg „második nejemet épp most képviselem egy ügyben”. A későn indított praxis jele az újpesti 68 négyzetméteres lakótelepi lakás és egy városi miniautó. „A feleségem nagy Afrika-rajongó, egy ideig Tanzániában élt, ahová szívesen mennék magam is” - rajzol fel azért búcsúzóul némileg tágabb horizontot. - Meglepő, hogy pártprogramot ír az SZDSZ-nek, főleg hogy azzal a Kuncze Gáborral, aki belügyminiszter korában kirúgta a főiskoláról. Bocsánatot kért már öntől? - Nem kért, de nem is várom el. Végül is akkor közös megegyezéssel távoztam. Tény továbbá, hogy két évre rá, még mindig Kuncze úr idejében mentem vissza. Egyébként pedig akkor sem vele, hanem a főiskola vezetésével kellett tisztáznom a dolgot. Szóval nincs bennem tüske. - Dicséretes. De egyébként sem sértődékeny: eddig háromszor kellett mennie szeretett rendőrtisztfiókáitól, s kétszer is visszatért. Mikor lesz elege e hűtlen kenyéradókból? - Még csak azt tudom, hogy ezt a legutóbbi határozatot megtámadom a munkaügyi bíróságon. Egyébként meg intézményekre nem haragudhat az ember. Ráadásul most sem a főiskolával kerültem konfliktusba, hanem a belügyminiszter úrral. Szeretek tanítani is, szóval ha visszahívnának, azonnal mennék. Megjegyzem, még ott vagyok, mert csak március 15-ei hatállyal rúgtak ki. - Nyilván ünnepélyesen akarják búcsúztatni. De nem gondolja, hogy a maffiakapcsolatokkal gyanúsított Tasnádi Péter védelmével és az SZDSZ-kapcsolattal hosszú évek munkájával építgetett független alkotmányjogászi imázsáról mondott le? Mindez azután, hogy - biztos nem könnyen - kikapaszkodott a bolsevizmus hínárosából... - Én soha nem titkoltam el, hogy bent voltam a KISZ-ben és az MSZMP-ben is. Ahová nem kötéllel hajtottak be. De tudni kell azt is, hogy most nemcsak az SZDSZ keresett meg, hanem még a választások előtt a Fidesz és a szocialisták is szóltak... Most meg a kisgazda Pallag László mellett is tevékenykedem. Én tehát nem pártban gondolkodom, hanem feladatokban. - Ilyesmiért rúgták ki első ízben? - Akkoriban voltak a Bős-ellenes tüntetések. Miközben a hallgatóimnak nem győztem a lelkükre kötni, hogy „erőszakot csak törvényes keretek között”, hallom, hogy az egyik parancsnok azt mondja, „a gumibot másik végével üssetek, mert azzal jól el lehet törni az orrcsontot”. Szakmai javaslatként még az is felvetődött, hogy a tömegbe lőnek. Na, ezeket már nem tudtam elviselni. - Szintén a kiábrándultság okozta, hogy 1990-ben kilépett az MSZP-ből? - Delegáltak a Dunagate-ügyet vizsgáló BM-es bizottságba, ahol rájöttem, hogy a kitűnő reformerek a régi módon gyűjtik az adatokat tárgyalópartnereikről. Aztán Horn Gyuláról, de Pozsgay Imréről is megtudtam olyanokat, amik nem voltak összeegyeztethetőek az ízlésvilágommal. - Nem sokkal később a Horváth Balázs irányította minisztériumban belülről láthatta a taxisblokádot. Ma már elmondhatná: tényleg SZDSZ-összeesküvés volt? - Ezt nem tapasztaltam. Azt viszont igen, hogy voltak, akik a katonai diktatúrára emlékeztető módszerekkel próbálták volna letörni, ha egyesek, például Pintér Sándor és szerény személyem közreműködésével, meg nem akadályozzák ezt. Lám, akkor még szépen együtt tudtunk működni. - Lehetséges, hogy akkoriban Pintér Sándor embere volt? - Fordítva. Pintért, Dános Valér kollégámmal, mi hívtuk a BM-be. Ezzel indult a karrierje. - Hagyja, a hála - mondják - nem belügyi kategória. Mikor állt be a törés viszonyukban? - Ez akkor történt, amikor összehívtak egy miniszteri értekezletet a rendőrségi törvény tervezetének megvitatására. Ennek, mint illetékes főosztályvezető, én voltam az előterjesztője. Már kezdeném a mondókámat, amikor szól Boross Péter, aki akkor már miniszter volt, hogy most ne ezt, és látom, hogy Pintér Sándor a mellényzsebéből húz elő egy másikat... - Addigra már túl volt egy miniszteren. Horváth Balázzsal is voltak gondjai? - Engem még Horváth Balázs hívott. Olvasott tőlem ezt-azt. Akkor még volt egy közös vonásunk, igaz, ez hamar elmúlt. Ő ugyanis még két héttel miniszteri kinevezése előtt is azt mondta, ezt a rendőrséget szét kell robbantani, és be kell vezetni helyette az önkormányzatit. Aztán miniszterként már azt mondta, felejtsd el, erről ezentúl csak a kocsmában vagyok hajlandó beszélni veled. - Apropó kocsma. Az önt régről ismerők szerint egy-egy átmulatott éjszaka után - frissességét bizonyítandó - fejen állva az Odüsszeiát szavalta. - Megpróbálhatjuk most is, pedig utoljára huszonöt éve csináltam. - Inkább kérnénk, vegye fel szépen vissza a zakóját, és meséljen arról - mivel úgy tudjuk, ön védi a békési olajügyek kapcsán országosan ismertté vált egyik leleplezőt, a testületből ugyancsak kitaszított Karancsi Tibor nyomozót -, átlátja-e már, mire megy itt ki a játék? - Szerintem csak az a kérdés, meddig lehet majd elmenni a disznóságok leleplezésében. A gyökerek ugyanis átnyúlnak a politikába. Persze valahol el kell vágni, be kell fejezni, mert ha nem sikerül, még nagyobb háborúskodás lesz. Szóval az nem stimmel, amikor a belügyminiszter úr és az országos rendőrfőkapitány úr is azt mondja, mindent kivizsgáltak, és mindent rendben találtak... - Nyilván ezért is vetette bele magát egy alternatívát kidolgozni kívánó párt programépítésébe. Tegyük fel, ez az ön közbejöttével olyan jó lesz, hogy két év múlva még a belügyminiszterséggel is megkínálhatják. Kinek kell már most félve gondolnia erre? - Hiszik, vagy sem, nekem kitűnőek a kapcsolataim a rendőrökkel. Tavalyelőtt, Tonhauser Lászlóval egy időben, a civil kategóriában engem választottak meg az „év rendőrének”. Néhány buta ezredes és tábornok pedig aligha zavar, mert sokan vannak, akik, amikor nem látja senki, odajönnek, és nagy titokban megvallják nekem, hogy igazam van... LINDNER ANDRÁS, HORVÁTH ZOLTÁN
__label__szociális@@ellátás 0.569863 __label__idősek 0.156115 __label__állami@@támogatás 0.0534133 __label__hajléktalanok 0.0474359 __label__fogyatékosok 0.0384762 __label__gyermekek@@helyzete 0.0128312 __label__állami@@gondozás 0.00942259 __label__szociális@@segély 0.00913564 __label__nyugdíjbiztosítás 0.00556492 __label__nyugdíj 0.00556492 $$$ __label__geography__magyarország 1.00001 __label__szociális@@ellátás 0.847978 __label__idősek 0.334599 __label__állami@@támogatás 0.106701 __label__hajléktalanok 0.0926978 __label__fogyatékosok 0.0656148 __label__szociális@@segély 0.0236995 __label__bérlakás 0.0169249 __label__állami@@gondozás 0.00913564 __label__karitatív@@tevékenység 0.00735583 $$$ __label__egészségügy __label__idősek geography__magyarország genre__cikk author__dobszay@@jános author__udvardy@@józsef year__1999 $$$ Szociális otthonok magánkézben, Öreghibák $$$ Szociális otthonok magánkézben Öreghibák Jelentősen szigorítaná a magántulajdonú szociális otthonok létesítésének és működtetésének feltételeit az Orbán-kormány, amihez - úgy tűnik - jó apropót szolgáltat egy miskolci idősgondozó ház csődje és vezetőjének múlt heti eltűnése. A változó minőségű, de az állami fenntartásúaknál többnyire magasabb színvonalú ellátást nyújtó magánotthonok tulajdonosai szerint a tervezett rendelkezések - például az állami támogatás egy részének visszatartása - a civil intézmények ellehetetlenüléséhez vezethetnek. Az intézmény idős lakóit sorsukra hagyva a múlt héten ismeretlen helyre távozott a Közös Sors Nyugdíjas Egyesület (KSE) miskolci szociális otthonának vezetője. Varga Sándorné után nem maradt más, csak egy kiürült kassza és elhanyagolt állapotú gondozottak, akiket a helyi Semmelweis Kórház belgyógyászatára szállítottak át. Az 1996-os megalakulása után két évvel, tavaly júliusban közhasznúvá minősített s jelenleg 17 regisztrált tagot számláló KSE nevében eljáró Vargánénak azonban nem most gyűlt meg először a baja a hatóságokkal. Két büntetőeljárás is folyamatban van ellene: tavaly áprilisban sikkasztás, magánokirat-hamisítás és a számviteli fegyelem megsértése címén emelt vádat a Borsod-Abaúj-Zemplén Megyei Főügyészség (az intézményvezető nem tudott elszámolni egy 5 millió forint értékű ruhaadománnyal), idén júliusban pedig gondozás elmulasztása gyanújával indult újabb eljárás. Abban, hogy a gondozottaktól egyébként e „műfajban” alacsonynak mondható 60 ezer forint egyszeri „beugrót” és 20 ezer forint havi ellátási díjat kérő miskolci otthonban idáig fajulhattak a dolgok, a hatóságok tehetetlenkedése is közrejátszhatott. Miközben ugyanis a magánotthon működtetését engedélyezni hivatott Borsod-Abaúj-Zemplén Megyei Közigazgatási Hivatal - a tárgyi feltételek és szakmai fogyatékosságok miatt - elutasította az otthon beindítására vonatkozó egyesületi kérelmeket, az illegálisan működő intézmény gond nélkül fogadta az újabb és újabb gondozottakat. A hatóságok így lépéshátrányba kerültek: a hat szobában végül már 11 idős ember tengette napjait. „Rendőri segédlettel bezárathattuk volna az otthont” - ismerte el a HVG-nek Csató Ilona, az Állami Népegészségügyi és Tisztiorvosi Szolgálat (ÁNTSZ) miskolci tisztiorvosa, aki hozzátette: ezt a drasztikus lépést azért nem vállalták, mert nem akarták, hogy a becsapott emberek az utcára kerüljenek. Az intézmény bezárásáról szóló ÁNTSZ-határozatot semmibe vevő otthont a tisztiorvosi szolgálat végül is a kiszabható bírság maximumával, 100 ezer forint pénzbüntetéssel sújtotta. A bírság befizetése azonban elmaradt. Bár a miskolcihoz hasonló esetek nem túl jellemzőek - a Szociális és Családügyi Minisztérium (SZCSM) információi szerint a kilencvenes évek eleje óta mindössze két hasonló történt -, az Orbán-kabinet elérkezettnek látta az időt a vállalkozói és alapítványi fenntartású szociális otthonok működtetési feltételeinek megreformálására. Ezt az érintettek közül többen is úgy értékelték a HVG-nek, hogy „egy illegális intézmény miatt most valamennyi civil bűnhődni kénytelen”. Lakner Zoltán, az SZCSM helyettes államtitkára viszont cáfolta, hogy a rendelkezések - elsősorban az intézmények engedélyezéséről szóló, 161/1996-os kormányrendelet - tervezett szigorítása összefüggésben lenne a miskolci esettel. Elmondása szerint a történtek csak megerősítették a kabinetet szándékában, maga a felismerés, hogy a mai jogszabályok nem nyújtanak kellő védelmet a gondozottaknak - mert nem kezelik megfelelőképpen a likviditási gondokból eredő helyzeteket -, jóval korábbi volt. Az SZCSM-ben most olyan megoldáson gondolkodnak, amely a fenntartót például arra kötelezné, hogy bevételei meghatározott százalékát elkülönített számlán kezelje. Ezt csak akkor használhatná fel, ha működése ellehetetlenülne. Az is elképzelhető, hogy a „vésztartalék” képzését és kezelését a kormány nem bízná az érintettekre, hanem maga teremtene forrást ehhez, mégpedig úgy, hogy a gondozottak után járó állami normatíva egy részét visszatartaná. „Így létrejöhetne egy központi garanciaalap, amelyből a bajba jutott intézmények gondozottainak elhelyezését lehetne támogatni” - mondta a HVG-nek Lakner, aki szerint az indokolja a „maszekok” megkülönböztetését, hogy az állami, önkormányzati fenntartók (amelyek a szociális intézmények kétharmadát működtetik) könnyebben ellenőrizhetők. Azt ugyanakkor az SZCSM-ben is elismerték, hogy a magánfenntartású intézmények többsége jobb szolgáltatást nyújt, mint az államiak, épp ezért nő irántuk a kereslet. (A szociális otthonok 35 ezer gondozottja közül tavaly közel háromezren éltek alapítványi, egyesületi vagy vállalkozási formában működtetett intézményben; egyházi fenntartásúakban valamivel több mint ötezren.) A kötelező tartalékolás „intézménye” egyébként eddig sem volt ismeretlen a magánüzemeltetők előtt. Az egyszeri belépési díjból - ami egy 30-40 négyzetméteres önálló apartman esetében vidéken 1-2, a fővárosban és környezetében 2-2,8 millió forintot kóstál - 10 százalékot már eddig is elkülönítetten kellett kezelni. Ennek az a célja, hogy ha valaki menet közben - azaz tíz éven belül - meggondolja magát, visszakövetelhesse gondozási költségei időarányosan „le nem lakott” részét (erre általában az esetek 1-2 százalékában kerül sor). Ám úgy tűnik, a többségnek az eddigi kötelezettség is épp elég megterhelő volt, így a működési források újabb elvonása akár már önmagában is előidézheti több magánintézmény bukását. Ez a véleménye Legény Mártának, a Rozmaring Szövetkezet és egy magánbefektető által alapított Senectus Egészségügyi Kht. széphalmi otthona szakmai vezetőjének is. Az 54 lakójának önálló lakosztályt, állandó orvosi felügyeletet, nővérszolgálatot biztosító intézményt 148 millió forintos hitelből alakították át az egykori téesz-munkásszállóból, s működtetői hosszú távú, 10-12 éves megtérüléssel számoltak. Eddig. Hiszen ha a tervezett módosítások kormányrendelet formáját öltenék, az Legény Márta szerint megfojthatná a Senectust is, amely az egyszeri belépési díj (2 millió 450 ezer forint) után az állami normatívával azonos, havi 27 ezer forint térítési díjat kér lakóitól. Azzal, hogy a magánfenntartású intézményekre a jövőben az államiakétól eltérő szabályok vonatkozzanak, alapvetően a civil működtetők is egyetértenek. Csak ők nem azokon a pontokon módosítanák a rendelkezéseket, amelyeken a kormány. A magánintézmények számára például nehezen értelmezhető előírás, hogy a fenntartó köteles gondoskodni az ellátottak gyógyszereiről. Ha ezt mindenütt szó szerint vennék, akár egyetlen magas gyógyszerköltségű gondozott is csődbe vihetné a vállalkozást - érvelnek a civil fenntartók, hozzátéve, hogy a többiek is joggal sérelmezhetnék, ha nekik kell eltartaniuk társukat. Ezért sok helyütt az a gyakorlat alakult ki, hogy ha a fenntartó gondoskodik is a szükséges medicinák beszerzéséről, annak árát a „fogyasztóra” terheli (igaz, ma már sokszor nincs ez másként az állami szociális otthonokban sem). Egy másik rendelkezést, amely arról szól hogy a térítési díj nem haladhatja meg a gondozott nyugdíjának 80 százalékát, a magánszférában azért tartják korszerűtlennek, mert nem veszi figyelembe például annak az idős embernek a helyzetét, akinek a nyugdíja alacsony ugyan, de hozzátartozói például kifizetnék a 80 százalékos nyugdíjhányad és a fizetendő térítési díj közötti különbözetet. A piac szabályaiba az sem igen fér bele, hogy valaki - csak azért, mert alacsonyabb a nyugdíja - ugyanazért az ellátásért kevesebbet fizessen, mint más. A magánintézmények többsége, ha nonprofit formában működik is, nem karitatív szervezet. Ritkán vagy sohasem engedhetik meg maguknak, hogy árengedményt adjanak. A kivételek egyike a Kanadában élő szerzetes és apáca által alapított - következésképp amolyan félig magán, félig egyházi - pilisvörösvári Szent Erzsébet Otthon, ahol megtörtént már, hogy a teljes díjat is elengedték. A 6 hektárnyi területen fekvő intézményben, amelyben önálló házak is „bérelhetők”, közel kétszáz idős embert gondoznak, s a túljelentkezés közel háromszoros. Persze nem kell több évet várniuk azoknak, akik olyan otthonokba szeretnének bejutni, mint amilyen például az 1991-ben betéti társaság formájában létrejött - azóta már közhasznú társaságként működtetett - Aranykereszt budapesti szociális otthona. A Hajdú utca egyik panelházában működő intézményt tavaly Gönczöl Katalin, az állampogári jogok országgyűlési biztosának hivatala is vizsgálta, és súlyos jogsértéseket tárt fel. A jelentés szerint a gondozottakat korlátozták személyes szabadságukban - volt, akit a székhez kötöttek -, az előírtaknál kisebb lakótér és kevesebb WC jutott egy-egy lakóra, s az ápolók képesítése is alacsonyabb volt a kívánatosnál. Arról, hogy mi változott az elmúlt fél évben az ombudsman vizsgálata nyomán, az Aranykereszt vezetői nem nyilatkoztak a HVG-nek. Országos összesítésben azonban javult a helyzet - olvasható ki Gönczöl Katalinnak idén tavasszal megismételt vizsgálatából. Ám a friss jelentés is talált olyan intézményt - a tiszavasvári szociális otthont -, ahol megérett a helyzet a végleges működési engedély visszavonására. Mindez persze nem jelenti az intézmény bezárását. Annál is kevésbé, mert az országban működő szociális otthonok közel 70 százalékának jelenleg is csak ideiglenes engedélye van. A többség ugyanis még a mai, szigorítás előtti előírásoknak sem tud maradéktalanul eleget tenni. DOBSZAY JÁNOS, UDVARDY JÓZSEF (Miskolc)
__label__gazdaság 1.00001 __label__integráció 0.562187 __label__külföldi@@befektetés 0.156115 __label__gdp 0.103759 __label__pénzügy 0.0600966 __label__gazdaságpolitika 0.0446909 __label__tőkekivitel 0.016413 __label__külpolitika 0.0154346 __label__pénzreform 0.00858749 __label__külföldi@@munkavállalás 0.00735583 $$$ __label__gazdaság 1.00001 __label__geography__európai@@unió 0.971574 __label__integráció 0.924152 __label__geography__románia 0.766304 __label__geography__eu@@tízek 0.48439 __label__geography__bulgária 0.44554 __label__geography__kelet-európa 0.22271 __label__geography__csehország 0.217348 __label__gazdaságpolitika 0.191943 __label__geography__portugália 0.144159 $$$ __label__gazdaság __label__integráció __label__pénzügy geography__bulgária geography__európai@@unió geography__románia genre__cikk author__králik@@lóránd author__tálas@@andrea author__vida@@lászló year__2006 $$$ ROMÁNIA, BULGÁRIA AZ EU-CSATLAKOZÁS KÜSZÖBÉN, Utolsó pár a végére fuss $$$ ROMÁNIA, BULGÁRIA AZ EU-CSATLAKOZÁS KÜSZÖBÉN Utolsó pár a végére fuss Hosszas bukdácsolás után az utóbbi években látványosan előrelépett a 2007-es EU-csatlakozásra készülő Románia és Bulgária gazdasága, amit az unió is elismert. A két ország gazdasági fejlettsége ennek ellenére jócskán elmarad a két éve csatlakozott tíz államétól. Heves rohamra számítanak a bolgár főváros napokban nyíló bevásárlóközpontjában: a 44 ezer négyzetméter alapterületű, száz üzletet, szupermarketet, éttermeket és egy hattermes mozit magában foglaló, külföldi befektetéssel létesült City Center Sofia ugyanis az első bulgáriai pláza. A gombamód szaporodó bevásárlóközpontok kelet-európai versenyében Bulgária az utolsó helyre szorult, a szintén EU-tagság előtt álló Romániában már évek óta lehet plázákban vásárolni. Szófia azonban nagy lendületet vett, néhány hét múlva egy másik központot is átadnak: az izraeli-ír beruházásban készülő, 75 ezer négyzetméteres Mall of Sofia 130 üzletnek, irodahelyiségeknek és egy 12 termes mozinak ad majd otthont. Ha kicsit későn is, de annál eredményesebben indult a kelet-európai országok nyomába Bulgária a gazdasági reformok terén is. A reformfolyamat a rendszerváltás utáni évek toporgása után a teljes gazdasági összeomlást eredményező 1996-os pénzügyi válságot követően kezdődött el, és a szinte reménytelennek tűnő helyzetben az eredmények csak lassan, jó néhány év elteltével kezdtek mutatkozni. A gazdasági reformokat a szocialistáktól a kormányrudat 1997-ben átvevő jobboldali pártok a valutatanács felállításával, a nyakló nélküli állami költekezést megfékezve indították, és el is érték a pénzügyi stabilitást. A nemzeti valuta, a leva árfolyamát előbb a német márkához, majd az euróhoz kötötték, miközben szigorú monetáris politikát folytattak. A strukturális átalakítás keretében kíméletlenül bezárták a veszteséges termelővállalatokat, s az iparban, illetve a bankszektorban - külföldi stratégiai befektetők bevonásával - amit csak lehetett, privatizáltak. Az eredmény nem maradt el, a költségvetés kiegyensúlyozottá vált, immár második éve többlettel zár, a gazdaság évek óta dinamikusan nő, a külföldi adósságállomány visszaszorult, és a külkereskedelmet is sikerült átállítani a nyugati piacokra. A gazdaság alapjaiban stabil, számos makrogazdasági mutató uniós összehasonlításban is elismerésre méltó, és az euró bevezetéséhez szükséges maastrichti kritériumok többségének is megfelel. A balkáni ország reformjainak azonban árnyoldalai is vannak. Az utóbbi két év lendületes gazdasági növekedését főként a belső fogyasztás hirtelen felfutásának köszönhette. A nyersanyagárak - főként a kőolaj - megugrása, valamint a belső, elsősorban hitelből finanszírozott vásárlási boom nyomán a folyó fizetési mérleg alaposan kibillent, és tavaly a hazai össztermék (GDP) közel 15 százalékára ugorva rekordot döntött. A mérleg romlásához az is hozzájárult, hogy tavaly a működőtőke-befektetés 18 százalékkal visszaesett, mert 2005-ben már nem került sor komolyabb privatizációra. Az egy éve hatalmon lévő - a szocialisták, az excár centrista és a török kisebbség pártja alkotta - koalíció reményei szerint az uniós tagság újabb lendületet ad a külföldi működőtőke-befektetéseknek. Erre a képzett, de olcsó munkaerő - az átlagfizetés havonta még mindig csak 180 eurónak felel meg - ösztönzőleg hathat. Máig nem sikerült megbirkózni az uniós átlaghoz képest magas munkanélküliséggel, és az infrastruktúra, az egészségügy, az oktatás és a nyugdíjrendszer is alapvető hiányosságokkal küzd. A román gazdaság is nagy utat járt be a csatlakozási szándék bejelentése óta eltelt tíz, de különösen az utóbbi öt évben. A GDP az 1990-es évek ingadozása után 2000 óta stabilan bővül, a 2004-es 8,3 százalék után tavaly - a katasztrofális árvíz ellenére is - 4,1 százalékkal nőtt. Az egy főre jutó román GDP 2000-ben még az EU-átlag negyede volt, mostanra - Bulgáriával szinte azonos szintre jutva - már felkúszott annak a harmadára. A lakosság számára talán a legérezhetőbb eredmény, hogy sikerült egyjegyűre szorítani a kilencvenes évek vágtató, olykor háromjegyű (1997-ben például 155 százalékos) inflációját: a pénzromlás tavaly - az úgynevezett erős lej bevezetésének évében - 8,6 százalék volt. A viszonylag alacsony, 6 százalék körüli munkanélküliség hátterében azonban az is meghúzódik, hogy mintegy 800-850 ezren - a munkaképes korú lakosság közel 10 százaléka - dolgoznak vendégmunkásként külföldön. Jelentősen emelkedtek a nettó bérek: az 1995-ben még csak 80 eurónak megfelelő átlagbér tavaly már 215 euró körül mozgott. A bérnövekedés nem járt a költségvetési deficit elszaladásával, sőt az államháztartási hiányt - amely az ezredforduló évében még a GDP 4,4 százalékának felelt meg - tavalyra sikerült 1 százalék alá szorítani. A folyó fizetési mérleg hiánya a GDP 9 százalékát teszi ki, amit a külkereskedelmi deficit jelentős növekedésével magyaráznak. Az ország régiói viszont egyenetlenül fejlődtek, a fővárost magában foglaló körzet, valamint a három erdélyi régió közül kettő - a nyugati és a középső - jobban áll, jelentősen leszakadt viszont a történelmi Moldvát magában foglaló úgynevezett Északkeleti Fejlesztési Régió, amely a csatlakozás után az EU legelmaradottabb térsége lesz. Az EU-értékelés szerint mindkét országban komoly szerkezetátalakításon ment át a gazdaság, aminek nyomán az agrárszektor 1995-ben még 20 százalék feletti hozzájárulása a GDP-hez, mostanra 11-14 százalékra szűkült. Az átalakulást azonban nem követte a foglalkoztatottsági szerkezet változása, a mezőgazdaságban dolgozók aránya még mindig igen magas, 30 százalék körüli. Jelentősen megerősödött ugyanakkor a magánszektor, mely tíz évvel ezelőtt még a GDP felét sem adta, ma pedig mindkét országban 70 százalékkal részesedik. A magánosítás a legtöbb szektorban - szolgáltatások, kereskedelem, bankszféra - lényegében lezárult, de például az energetikai ágazatban több nagy regionális áramszolgáltató privatizációja várható még mindkét államban. A vasúti és légi szállítás magánosítása pedig még csak az ötlet szintjén merült fel, és függőben van a hosszú ideje halódó mezőgazdasági nagyüzemek ügye is. Az Európai Bizottság (EB) ugyan 2004-ben megállapította, hogy Bulgária és Románia is megfelel a működő piacgazdaság kritériumainak, ám az uniós csatlakozás szempontjából az a döntő, hogy meg tudnak-e birkózni az EU-n belüli versennyel. Az EB elemzői erre a tavaly őszi és a most hétfőn közzétett legfrissebb ellenőrző jelentésükben is igennel feleltek, mondván, mindkét ország megőrizte a makrogazdasági stabilitást, és - ha nem is minden területen egyenlő lendülettel, de - folytatta a strukturális reformprogramot. Az EB Bulgáriát leginkább a munkaerőpiac és az oktatási rendszer reformjának elmaradása miatt marasztalta el. Romániát tavaly ősszel a nem kellőképpen óvatos fiskális politika veszélyeire figyelmeztette, most pedig azért rótta meg, mert a kormányprogramhoz képest lelassult az életképtelen vállalatok felszámolása. A két ország makrogazdasági eredményein, úgy tűnik, nem múlhat a 2007. januárra várt csatlakozás, amiről az EB által május 16-án az Európai Parlament és a Tanács elé terjesztendő országjelentések megállapításai alapján a tagállamok vezetői döntenek, valószínűleg a júniusi EU-csúcson. KRÁLIK LÓRÁND / NAGYVÁRAD TÁLAS ANDREA VIDA LÁSZLÓ / BRÜSSZEL
__label__közlekedés 1.00001 __label__gazdaság 1.00001 __label__tömegközlekedés 1.00001 __label__légi@@közlekedés 0.943358 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__geography__magyarország 1.00001 __label__tömegközlekedés 1.00001 __label__organization__bkv 1.00001 __label__közlekedés 1.00001 __label__gazdaság 1.00001 __label__geography__budapest 0.978395 __label__menedzserek@@jövedelme 0.0446909 __label__légi@@közlekedés 0.0106625 __label__organization__täglich@@alles 1e-05 __label__person__falk 1e-05 $$$ __label__gazdaság __label__közlekedés __label__tömegközlekedés geography__budapest geography__magyarország organization__bkv genre__grafikon year__2010 $$$ A BKV költségszerkezete $$$ A BKV költségszerkezete 10030731.pdf
__label__gazdaság 1.00001 __label__foglalkoztatás 0.995542 __label__pénzügy 0.851963 __label__társadalom 1e-05 __label__bűnözés 1e-05 __label__kultúra 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__foglalkoztatás 1.00001 __label__geography__európai@@unió 1.00001 __label__gazdaság 1.00001 __label__geography__közép-európa 0.930468 __label__pénzügy 0.377551 __label__person__andor@@lászló 0.112805 __label__geography__eurózóna 0.0351548 __label__politika 0.0267693 __label__gazdasági@@válság 0.0229874 __label__organization__eures 0.0174525 $$$ __label__foglalkoztatás __label__munkaerőpiac geography__csehország geography__eurózóna geography__lengyelország geography__magyarország geography__szlovákia geography__szlovénia genre__grafikon genre__keretes year__2008 $$$ Foglalkoztatási arányok Közép-Európában és az euróövezetben $$$ Foglalkoztatási arányok Közép-Európában és az euróövezetben 8380951.pdf
__label__országgyűlés 0.978395 __label__belpolitika 0.884049 __label__országgyűlési@@képviselő 0.737168 __label__politika 0.27514 __label__országgyűlési@@választás 0.0396488 __label__házszabály 0.00832578 __label__frakció 0.00691384 __label__pártpolitika 0.00649827 __label__politikusok@@jövedelme 0.00371725 __label__országgyűlési@@ülésnap 0.00318268 $$$ __label__geography__magyarország 1.00001 __label__országgyűlés 0.977724 __label__belpolitika 0.705795 __label__országgyűlési@@képviselő 0.569863 __label__organization__országgyűlés 0.47659 __label__politika 0.136618 __label__organization__fidesz 0.0550153 __label__országgyűlési@@választás 0.0550153 __label__politikusok@@jövedelme 0.00371725 __label__person__kövér@@lászló 0.00281093 $$$ __label__nők@@helyzete __label__országgyűlés __label__országgyűlési@@képviselő __label__szociológia __label__társadalom geography__magyarország organization__országgyűlés genre__cikk author__babus@@endre year__2010 $$$ Parlamenti ki kicsoda, Másfajta raj? $$$ Parlamenti ki kicsoda Másfajta raj? Csaknem felerészben kicserélődtek a parlamenti képviselők az idei választás során, amikor is Orbán Viktor igazi mamelukfrakciót alakított ki magának. Mikszáth Kálmán, Eötvös Károly, Podmaniczky Frigyes, Kossuth Ferenc, Teleki Pál, Vázsonyi Vilmos. Illusztris társaságba kerültek be az 1990 óta immár hatodszor képviselővé választott törvényhozók a magyar parlamentarizmus történetében. Az Országházba szabad választásokat követően az utóbbi egy és negyed évszázadban bejutott több mint négyezer politikus között mindössze 62 olyan személy akad, aki féltucatnyi alkalommal be tudta verekedni magát a T. Házba. E veterán képviselők között tavasz óta egy ma is aktív KDNP-s (Salamon László), két MSZP-s (Kiss Péter, Vitányi Iván) és hat fideszes (Kósa Lajos, Kövér László, Németh Zsolt, Orbán Viktor, Varga Mihály és az ex-MDF-es Balsai István) személyiség is található. Náluk több időt – legalábbis a „beállt” polgári képviselet történetét 1884 óta feldolgozó Ilonszky Gabriella adatai szerint – csupán 40 honatya és egy honanya (Kéthly Anna) töltött el a törvényhozásban. Ahol minden képviselők doyenjének a 101 évesen elhunyt függetlenségi párti matuzsálem, Madarász József számít, aki 16 alkalommal volt küldött 1832 és 1915 között. Kétségkívül jelentős változást hozott az idei választás az 1990 utáni parlamentek történetében. A törvényhozás tagjai csaknem felerészben (46 százalékos arányban) kicserélődtek: májusban 179 vadonatúj szereplő lépte át az ország első középületének küszöbét (2002-ben 34, négy éve 29 százalékos volt csak a rotáció). A politológusok sokáig azt állították ugyan, hogy idehaza lényegében konszolidálódtak már a pártviszonyok, ehhez képest tavasszal a két egykori nagy párt kibukott az Országgyűlésből, miközben két új formáció bejutott a parlamentbe. Legalábbis szimbolikus jelentőségűnek tekinthető az is, hogy április óta már egyetlen, az antivilágból itt ragadt „dinoszaurusz” sem található a Házban, a Kádár-korszak utolsó parlamenti kádere, a Kossuth téren 1985-ben debütált Filló Pál ugyanis felhagyott a képviselőházi politizálással. A jobbközép pártszövetség kétharmados győzelme jelentősen átrajzolta az Országgyűlés tagjainak társadalmi és kulturális hátterét. Mára létrejött a törvényhozáson belül például egy olyan, mintegy húsz főből álló csoport, amelynek tagjai nem állami, hanem egyházi iskolákban szocializálódtak. Az Ország-gyűlés padsoraiban a HVG összesítése szerint jelenleg a budapesti Piarista Gimnázium legalább hét volt tanulója (például a fideszes Pesti Imre) ül, miközben pannonhalmi bencés diákokat három, az esztergomi ferences, továbbá a sárospataki, illetve a debreceni református diákokat két-két fő képviseli (az utóbbiak egyike Balog Zoltán államtitkár). Az állami középiskolák közül néhány vidéki intézmény ugyancsak eredményes politikuskeltetőnek bizonyult. A veszprémi Lovassy László Gimnáziumot nem kevesebb mint öt mai honatya látogatta egykor (többek közt Mesterházy Attila és Navracsics Tibor), a szombathelyi Nagy Lajos Gimnázium pedig négy képviselőnek (például Hende Csabának) volt az alma matere. A fővárosban a Szilágyi Erzsébet, a II. Rákóczi Ferenc, valamint a Szent László Gimnázium nevezhető utólag eredményes politikusképzőnek, amire Matolcsy György és Semjén Zsolt, illetve Balsai István, továbbá Salamon László személye lehet többek közt a bizonyíték. A szociáldemokrata tömegpártok megjelenése óta az alsó társadalmi rétegek képviselőinek a parlamentbe juttatása többnyire a baloldali pártokra hárul. A mai magyar Országgyűlés tagjai életútjának áttekintése alapján idehaza e tételnek inkább az ellentéte tűnik azonban igaznak pillanatnyilag. A két legnagyobb frakciót összehasonlítva az első generációs értelmiségiek aránya egyértelműen a 225 tagú Fidesz-frakcióban látszik magasabbnak (a publikált életrajzok nem mindig „beszédesek” e tekintetben), ahol ez a mutató meghaladja a 12 százalékot. A mamutfrakcióban ülő képviselők szülei közt több traktoros, betanított munkás és adminisztrátor, továbbá egy-egy útépítő segédmunkás, varrónő, szíjgyártó, szőlőmunkás, szakácsnő, bolti eladó, asztalos, géplakatos, kazánhegesztő és tanyasi gazda található. Kifejezetten kétkezi munkásokat a jelenlegi frakciók közül elsősorban ugyancsak a Fidesz vitt be jelentősebb számban a parlamentbe, ami persze az FKGP egykori bekebelezésével, s több agrárgazdálkodó politikus integrálásával is összefügg. A T. Házban ennek megfelelően pillanatnyilag például egy csányi dinnyetermesztő is ül, Pócs János személyében. A társadalmi ranglétrán a szüleinél több fokkal magasabbra jutott fideszesek közé tartozik például a humán- és a belügyi tárca jelenlegi államtitkára, Halász János és Kontrát Károly, illetve az 1. számú párttagkönyv tulajdonosa, a lakatos és adminisztrátor szülőktől származó Kövér László házelnök is. Az 59 tagú MSZP-frakció ezzel szemben inkább volt politikai nagyágyúk és egykori kádergyerekek lerakatának tekinthető, ami nyilván a brutális létszámcsökkenéssel is összefügg. A baloldali képviselők között szintén akad ugyan négy-öt, a társadalom szegényebb rétegeiből kiemelkedett (vagy inkább kiemelt) személy, ám az ő felemelkedésük – minthogy többségük a szocializmus idején belekóstolhatott a hatalom mézesbödönébe – aligha tekinthető igazán vonzónak. A Fidesz által hangoztatott plebejus, vidékpárti politikának többé-kevésbé megvan tehát a parlamentben az emberi fedezete. Miközben Orbán Viktor egyfelől fegyelmezetten szavazó mamelukfrakciót alakított ki magának a parlamentben, másfelől ugyanő nem keveset tett azért, hogy a képviselőcsoport minél inkább leképezze a magyar társadalom tényleges tagoltságát. A vezető kormánypárt képviselői között például a romák, továbbá Erdélyből áttelepült, illetve fogyatékkal élő személyek éppúgy találhatók, mint az 56-os generációt reprezentáló Wittner Mária, vagy a második köztársaság egyik utolsó mohikánja, a 90. évét taposó Horváth János professzor. A szellemi élet és a sportelit néhány új képviselőjének a skalpját Orbán a parlamenti választások idején ugyancsak mindig igyekszik felmutatni. A politikai innováció világában nem ügyetlenül mozgó Fidesz legalább egy tekintetben viszont évtizedekkel el van maradva a nyugat-európai sztenderdtől. Orbán számára a politika továbbra is alapvetően férfiszakmának számít. Miközben idehaza a választók 53 százaléka nő, a fiataldemokraták jelenlegi frakciójában arányuk alig 8,4 százalék. A vezető kormánypárt képviselőcsoportjában ma relatíve kevesebb hölgy ül, mint 1990-ben. Legfőbb riválisa gyenge pontját érzékelve az MSZP házon belül már évekkel ezelőtt meghirdette – a „második nem” szavazóinak megnyerése érdekében – az EU-ban mértékadónak számító 20 százalékos női képviseletet. A tavasszal összezsugorodott szocialisták ezt az ígéretüket sem tudták azonban betartani. Szili Katalin függetlenné válása óta pedig relatíve még a Fidesznél is kevesebb nő ül az ő padsoraikban (6,9 százalék). A másik két jobboldali frakcióban ennél is csekélyebb a politikusnők súlya: a KDNP-ben 5,4, a Jobbik esetében 6,5 százalék az arányuk. Egyedül az LMP 15 fős parlamenti osztagában éri el a női képviselet a 33 százalékot. Mindez azt jelenti, hogy az utóbbi két évtizedben nem a Fidesz kényszerült alkalmazkodni a nemzetközi trendhez, hanem a többi parlamenti erő csúszott le a nők politikusi emancipációját tekintve őskonzervatív álláspontot képviselő Fidesz szintjére, sőt az alá. Miközben például Spanyolországban 30 százalékos, Lengyelországban 20 százalékos jelenleg a nők parlamenti képviselete, Magyarországon ez az arány 8,8 százalék, ami a legalacsonyabb az EU-ban. BABUS ENDRE
__label__fúzió 0.893319 __label__acélipar 0.187143 __label__külföldi@@befektetés 0.152042 __label__privatizáció 0.125933 __label__befektetés 0.090103 __label__tőkekivitel 0.0827073 __label__ipar 0.0311538 __label__gépipar 0.0136468 __label__építőanyagipar 0.0100236 __label__multinacionális@@cégek 0.00913564 $$$ __label__geography__ausztria 1.00001 __label__privatizáció 0.607673 __label__fúzió 0.355785 __label__organization__öiag 0.22271 __label__organization__omv 0.168867 __label__organization__telekom@@austria@@ag 0.115971 __label__külföldi@@befektetés 0.0803675 __label__person__wolfgang 0.0803675 __label__acélipar 0.0656148 __label__organization__voest@@alpine@@technologie 0.061886 $$$ __label__acélipar __label__fúzió geography__ausztria organization__böhler-uddeholm organization__voest@@alpine@@technologie genre__cikk author__földvári@@zsuzsa year__2007 $$$ OSZTRÁK IPARI MENTŐAKCIÓ, Idegent ne? $$$ OSZTRÁK IPARI MENTŐAKCIÓ Idegent ne? Nemkívánatos külföldi befektetőtől mentette meg hazai acélipari riválisát az osztrák Voestalpine. Bécsben is föléledt a vita, hogyan védhetőek a nemzeti cégek. Örömmel üdvözölték osztrák politikusok pártszínezetre való tekintet nélkül a múlt héten, hogy a linzi székhelyű Voestalpine (VA) 3,5 milliárd eurós vételi ajánlatot tett a nemesacélgyártó Böhler-Uddeholmra. Ezzel ugyanis a legutóbbi pénzügyi évében 6,5 milliárd euró bevételt elérő, szintén acélgyártással foglalkozó VA megmenti osztrák tulajdonnak riválisát, amellyel 1992-ig még egy állami ernyő alatt működött. Az 1995 óta tőzsdén jegyzett, 2003-ban teljesen privatizált Böhlert a brit CVC Capital magántőke-befektetési társaság szerette volna megszerezni, amit rossz szemmel néztek Bécsben. A csata március közepén kezdődött, amikor a tavaly 3,1 milliárd euró forgalmú, 248 milliós nyereségű, az autó- és repülőgépipar számára acéllemezeket gyártó Böhler részvényeinek árfolyama egyik napról a másikra 30 százalékot ugrott a tőzsdén. A bennfentes kereskedelem nyomait a bécsi pénzügyi felügyelet mindmáig vizsgálja, mindenesetre rövidesen hivatalosan is bejelentették, hogy a CVC megvenné az osztrák ipar szeme fényét: először az osztrák Rudolf Fries köré szerveződött vállalkozói csoport 21 százalékos hányadát, utána pedig a többit. A ragadozónak tekintett CVC ajánlata sokkolta az osztrák üzleti életet, hiszen csak nemrégen tette rá a kezét egy, az osztrák sajtóban kendőzetlenül „pénzügyi héjának” nevezett amerikai magántőke-befektetési társaság, a Cerberus Management a BAWAG bankra. „A globális pénztőke elorozza az osztrák nemzeti ipar legértékesebb darabjait!” - sopánkodtak a politikai és üzleti elitben, miközben a CVC, amelynek 2002-ben a piaci koncentrációtól tartó Európai Bizottság tiltotta meg a cellulózszálgyártásban meghatározó osztrák Lenzing felvásárlását, gáláns, részvényenként 70 eurós ajánlatot tett. Az osztrák ipar védelme mellett szót emelt az egykori alkancellár-pénzügyminiszterből lett milliárdos üzletember, Hannes Androsch is, aki egy rádióinterjújában azzal riogatott: ha nem óvják meg a külföldi akvizíciós ajánlatoktól a meghatározó vállalatokat, akkor azok a hatalmas pénzügyi erejű kérők - az acéliparban az indiai Lakshmi Mittal, valamint az orosz Gazprom energetikai óriás vagy kínai vállalatok, amerikai és brit befektetési alapok - áldozatai lehetnek. Ebben az esetben - fűzte hozzá - az OMV olajtársaság, a Wienerberger építőanyag-ipari cég vagy maga a VA is célponttá válhat. Androsch és az expolitikus üzletemberi felemelkedésében meghatározó bankár, a VA-ban 16 százalékot birtokló Raiffeisen Landesbank Oberösterreichet vezető Ludwig Scharinger ezért egy olyan osztrák befektetési alap létrehozásának ötletét vetette föl, amely megakadályozná az efféle „nemkívánatos” felvásárlásokat. Scharinger nemcsak beszélt, cselekedett is. Ő győzte meg a linzi acélóriás vezérkarát, hogy szülessen osztrák privatizációs megoldás. A döntést követően gyorsan zajlottak az események, amelyeket Ausztriában szokatlan módon sikerült mindvégig titokban tartani: a 14 ezer embert foglalkoztató, német, svéd, brazil, belga, török, amerikai és mexikói érdekeltségekkel is rendelkező Böhler vezére, az osztrák menedzservilág egyik legszínesebb egyéniségének számító Claus Raidl a múlt szerdán késő este közölte a CVC-vel, hogy vállalatának nem áll érdekében elfogadni az ajánlatát, amit nem javasolt az igazgatótanács sem. A nagy múltú, egykor Hermann-Göring-Werke néven létrejött VA irányítója, Wolfgang Eder szerint nem probléma a vételár előteremtése, ahhoz akár 800 millió euró értékben is kibocsátanak új saját részvényt. Azt viszont jelezte, ha az általuk ajánlott részvényenkénti 69 euróra valaki 80-85 eurós ajánlattal ráígér, akkor azzal már aligha tudnak versenyezni. Márpedig vannak, akik szerint a VA éppen a Böhler bekebelezésével válhat kívánatos méretű célponttá, és a hírek szerint Viktor Vekszelberg orosz milliárdos érdeklődik az osztrák acélipar iránt. FÖLDVÁRI ZSUZSA / BÉCS
__label__politika 1.00001 __label__külpolitika 1.00001 __label__biztonságpolitika 0.989358 __label__integráció 0.033096 __label__hadsereg 0.0321107 __label__katonai@@kiadások 0.0132328 __label__környezetvédelem 0.0128312 __label__békefenntartás 0.00942259 __label__szabadkereskedelem 0.00858749 __label__terrorizmus 0.00610756 $$$ __label__külpolitika 1.00001 __label__politika 1.00001 __label__biztonságpolitika 0.999255 __label__geography__usa 0.998461 __label__geography__európai@@unió 0.997459 __label__organization__nato 0.973251 __label__geography__afganisztán 0.136618 __label__geography__európa 0.122533 __label__hadsereg 0.0583558 __label__terrorizmus 0.0275953 $$$ __label__békefenntartás __label__biztonságpolitika __label__külpolitika geography__afganisztán geography__európai@@unió geography__usa organization__nato genre__cikk author__vida@@lászló year__2009 $$$ MEGÚJULÓ TRANSZATLANTI KAPCSOLATOK, Fegyverbarátság $$$ MEGÚJULÓ TRANSZATLANTI KAPCSOLATOK Fegyverbarátság Az USA hallgat szövetségeseire, de több erőfeszítést vár tőlük Afganisztánban – ezt üzente Európának Barack Obama amerikai elnök a NATO jubileumi csúcstalálkozóján. Nem volt hiány jelképekből az észak-atlanti szerződés aláírásának 60. évfordulójára időzített, francia–német koprodukcióban megrendezett hétvégi NATO-csúcson, amelyet a minden képzeletet felülmúló biztonsági intézkedéseknek köszönhetően a Rajna két partján, Strasbourgban és Kehlben összesereglett sokezernyi antiglobalista, anarchista tüntető sem tudott megzavarni. A szimbolikus helyszín kiválasztásával a francia–német megbékélést felidéző, az integrált katonai szervezetbe való francia visszatéréssel viszont az észak-atlanti szövetségesek megújhodott egységét demonstráló NATO-csúcs sztárja – Nicolas Sarkozy francia államfő minden igyekezete ellenére – Barack Obama amerikai elnök volt. Obama a tagállamok állam- és kormányfőinek baden-badeni vacsoráján és Strasbourgban sem győzte hangsúlyozni, hogy partnereit meghallgatni és tanulni jött Európába. Ám az elődje stílusával összevetve különösen rokonszenves nyitottság és kompromisszumkészség nem akadályozta meg abban, hogy minden eddiginél világosabban értésre adja, az európai szövetségesek nem veszik ki kellően a részüket az afganisztáni erőfeszítésekből. Pedig mint a főként francia és német fiatalokból válogatott négyezer fős hallgatóságának kifejtette, az afganisztáni eredetű terrorizmus a földrajzi közelség miatt nagyobb veszély Európára, mint az USA-ra. Washington nem csupán az európaiak tevőleges hozzájárulását kevesli, Robert Gates amerikai védelmi miniszter nemrég azt is felrótta Európának, hogy keveset tesz az afganisztáni háború közvéleménnyel való elfogadtatásáért. Angela Merkel német kancellár mindenestre láthatóan vette az adást, és hétfő reggel váratlanul Afganisztánba érkezett, hogy felkeresse a Kunduz tartományban szolgáló német katonákat. A nagyobb európai áldozatvállalásra vonatkozó diplomatikus, ám nyomatékos amerikai sürgetésnek egyelőre kevés a foganatja. Ígértek ugyan újabb 100 millió dollárt az afgán hadsereg és rendőrség kiképzésére, félmilliárdot pedig fejlesztési programokra, ám több mint tíz tagállam friss felajánlásával is az európai szövetségesek 26,5 ezer fős kontingensét alig ötezer katonával szándékoznak növelni. Ráadásul ebből háromezer főt az augusztusi afgán elnökválasztásra időzítve csak átmenetileg vezényelnek az országba. Mindez eltörpül a 26 ezres amerikai csapatkontingens további 21 ezer fős bővítése mellett, de híven tükrözi az amerikai és európai katonai képességek közötti aránytalanságot. Az amerikai hadikiadások a GDP 4 százaléka körül mozognak, miközben Európában csak négy állam – Nagy-Britannia, Franciaország, Görögország és Bulgária – védelmi költségvetése éri el a NATO-ban elvileg előírt minimális 2 százalékot. Az európai szövetségesek most szembesültek azzal, hogy Obamának sokkal nehezebb nemet mondani, mint elődjének, George W. Bushnak, hiszen nem lehet többé azzal takarózni, hogy Amerikával képtelenség együttműködni. Az új amerikai stratégia Afganisztánban „pontról pontra egybevág azzal, amit az európaiak hónapok, évek óta szorgalmaznak” – örvendezett a záró sajtóértekezleten Sarkozy. Az európaiaknak résen kell lenniük figyelmeztetnek mégis az elemzők. Ha nem tudnak lépést tartani az amerikaiakkal, csökken ráhatásuk az afganisztáni rendezési folyamatra, miközben az esetleges kudarc ódiumát továbbra is a NATO-nak és benne Európának kell viselnie. Kiszélesítené az európaiak mozgásterét, ha a NATO-műveleteket közös alapból, és nem a tagállamok saját büdzséjéből finanszíroznák. Ez pillanatnyilag ellentétes a szövetség elveivel, ám egyre több ország támogatja. Noha Európa a NATO-ban is csak üggyel-bajjal tud helytállni, Obama elismerte az önálló európai védelmi politika fontosságát. E gesztussal – no meg két magas parancsnoki poszttal – viszonozta Washington, hogy Párizs 43 évi távollét után teljesen visszatért a szövetség integrált katonai szervezetébe. Az Albánia és Horvátország csatlakozásával 28 tagúra bővült NATO csúcstalálkozóján megerősítették azt is, hogy a szervezet kapuja nyitva áll minden, a szövetség értékeit osztó európai demokrácia előtt. Sőt Obama hangot adott annak a reményének, hogy Macedónia – a névvita miatt tavaly Görögország által megvétózott – csatlakozására is mielőbb sor kerül. A további bővítés azonban homályba vész. Leghamarabb, jövőre Montenegró léphet be a Tagsági Akcióterv nevű előszobába, Bosznia-Hercegovinának és Szerbiának viszont még várnia kell. Az Obama és Dmitrij Medvegyev londoni megbeszélésén körvonalazódott amerikai–orosz újrakezdés után Ukrajna és Grúzia csatlakozása sem olyan sürgős már Washingtonnak. Az Amerika és Európa egymásra találásának jegyében az Afganisztánnal és a NATO jövőjével kapcsolatos nézeteltéréseket szőnyeg alá söprő csúcsot egyetlen közjáték zavarta meg. Keserves alkudozások után – állítólag Obama személyes közbenjárásával – sikerült csak rábeszélni a török kormányt, hogy ne vétózza meg Anders Fogh Rasmussen dán miniszterelnök NATO–főtitkári kinevezését augusztus 1-jétől. Ankara a 2006-ban egy dán lapban publikált Mohamed-karikatúra ügye miatt nem tartotta kívánatosnak Rasmussent, valamint azért sem, mert nem volt hajlandó megvonni egy Dániából sugárzó kurd tévécsatorna működési engedélyét. A sarokba szorított törökök végül beadták a derekukat, de megkérték az árát. Egyebek közt Észak-Ciprus 1974-es megszállása óta először kapnak egy főtitkár-helyettesi posztot, Rasmussen pedig vállalta, hogy különleges viszony kiépítésére törekszik a NATO és a muszlim világ között. Egy nappal később Prágában az uniós tagállamok vezetőivel találkozva Obama Törökország mielőbbi EU-csatlakozása mellett is lándzsát tört – amit Sarkozy és Merkel azonmód elutasított. VIDA LÁSZLÓ / STRASBOURG
__label__történelem 0.997378 __label__háború 0.0124417 __label__fasizmus 0.0100236 __label__forradalom 0.00885735 __label__1956 0.00556492 __label__régészet 0.00507033 __label__merénylet 0.00447838 __label__politika 0.0042088 __label__igazságtétel 0.00328306 __label__délszláv@@válság 0.00256091 $$$ __label__történelem 1.00001 __label__geography__németország 1.00001 __label__geography__szovjetunió 0.453272 __label__person__adolf 0.173298 __label__háború 0.0827073 __label__person__hitler 0.0803675 __label__geography__ndk 0.0550153 __label__fasizmus 0.0446909 __label__igazságtétel 0.0302246 __label__geography__nszk 0.0229874 $$$ __label__történelem geography__németország person__hitler person__adolf genre__cikk year__1995 $$$ A HITLER-PSZICHÓZIS, Führer a palackban $$$ A HITLER-PSZICHÓZIS Führer a palackban Ma már érdektelen az évekig sokakat lázban tartó kérdés, öngyilkos lett-e Adolf Hitler, Németország vezére berlini bunkerében, avagy ezt egy zseniális konspiráció révén csupán elhitette a világgal. A milliók – köztük egy német nemzedék – nyomorúságáért és haláláért felelős diktátor idén lett volna 106 éves, így felbukkanásától már aligha kell tartani. Eltemetése azonban úgy tetszik halála óta megoldhatatlan feladat. „Ha a Führer Berlinben tisztes halállal hal meg, és Európa bolsevizálódik, a Führer legkésőbb öt évtizeden belül legendává, a nemzeti szocializmus pedig mítosszá lesz, mert megszentelődik az utolsó nagy bevetésen” – jósolta Joseph Goebbels 1995-re, néhány nappal azelőtt, hogy ő és családja követte volna a halálba vezérét. A proféciának szánt mondat – tudott-e róla a világ, avagy sem – megfogalmazta mindazt, amitől a második világháború végleges befejezése előtt álló győztes hatalmak vezetői szinte az első perctől kezdve féltek: Hitler személye és emlékezete bármikor szervező erő lehet a nemzeti szocializmus újraélesztéséhez. Mostanában, a Goebbels-jóslat megígért beteljesedésének évében megállapítható, mintha az egykori propagandaminiszter egyes módszerei időtállóbbak lettek volna, mint jövendölése. De az is kétségtelen, a Németországot a teljes pusztulásba vezető vezér „túlélésével” kapcsolatos egykori remények és félelmek nem voltak teljességgel alaptalanok. A Hitler-mítosz elleni háború sem a berlini csatával, sem a német fegyyverletétellel nem ért véget, s úgy tűnik – kényszerűen –, ma is zajlik. Ez az utóháború mindenesetre érdekes csatákat produkált, az elsőt mindjárt maga Sztálin vívta a Berlin elfoglalását követő napokban. Május 2-án, reggel 9 óra körül lép be az első orosz a Birodalmi Kancellária kertjében különleges erősségűre kiépített vezéri bunkerbe. Ettől a perctől kezdve lázas hajsza kezdődik Hitler valódi sorsának felkutatására. Az oroszok tulajdonképpen élve szeretnék kézre keríteni, hogy – amint attól maga Hitler is félt – különleges módon közszemlére téve és megszégyenítve, megmutathassák a világnak. A német vezér ebbeli aggályai nem voltak teljesen alaptalanok; ezt bizonyítja az a majd félszázezer németet felvonultató hadifogoly-show, amit Sztálin rendezett a győzelmet ünneplő moszkvaiaknak – persze Hitler nélkül. Sztálin, bár mint életrajzírói feljegyezték, számos bizonyító erejű dokumentum ellenére élete végéig élt a gyanúperrel, hogy diktátor vetélytársa valamilyen módon életben maradt, nem csak immár közismert paranoiája okán járult hozzá a Hitler esetleges életben maradásához fűződő legendákhoz, s ha már közszemlére nem tehette, mindenképpen szerette volna felhasználni. A cél érdekében először is jó ideig a titkos levéltárakba száműzték a Hitler és környezete holttestével kapcsolatos vizsgálati anyagokat. Nem beszélve a bunkerből életben kikerült szemtanúkról, akik alapos és a legdurvább kényszerítő-eszközöket sem nélkülöző kihallgatások után egy évtizedre eltűntek a Gulagok valamelyik lágerében. Mindezzel egy időben megindul egy nagy dezinformációs hadművelet, melynek éke bizonyos Ivan Nyikitin őrnagy, akit az oroszok készséggel felszolgálnak az amerikai Time magazinnak. Az orosz őrnagy, egy Hitler környezetéből származó abszolút hitelesnek mondott informátori jelentésre hivatkozik, miszerint a Führer április 27-én, tehát három nappal „állítólagos” öngyilkossága előtt kijelentette volna: „Amíg élek, Oroszország, Amerika és Anglia egyet akar: megsemmisítésemre törekszenek. De ha meghalok, nem maradhatnak továbbra is szövetségesek. Akkor majd egymásnak ugranak. Ez esetben viszont élnem kell, hogy vezessem a német népet. Németország egyedüli reménye, hogy a világ elhiggye, halott vagyok...” Az állítólagos Hitler-kijelentést Nyikitin őrnagy még azzal a részlettel is kiegészítette, hogy a vezér holtteste után nyomozó orosz különítmény a bunker átvizsgálásakor Hitler hálószobájában egy észrevehetetlen, mozgatható betonfalat talált, ami mögött embermagasságú nyílás vezetett egy szupertitkos beton óvóhelyre és onnan a szabadba... Egy hónappal a háború vége után maga Zsukov marsall – a generalisszimusz után a második szovjet katona – is hozzájárult a Hitler-rejtély lehetőség szerint való mind sűrűbbé tételéhez, amikor is a világsajtónak nyilatkozva úgy vélekedett: lehet, hogy a német vezér megszökött Berlinből. Ő azt sem tartja elképzelhetetlennek, mondta, hogy talán Spanyolországban bujkál. A történetet már a legmagasabb szinten maga Sztálin folytatta, amikor az 1945 júliusi potsdami értekezleten azt mondta az új amerikai elnöknek, Harry Trumannak: még a gondos szovjet vizsgálat sem talált Hitler nyomára. Ő szerinte Hitler igenis él, mégpedig talán fasiszta barátainál, a spanyol Franconál, vagy Argentínában, Peronnál. A szovjet vezér ilyetén pre- (vagy inkább) posztkoncepciója aztán alaposan átrendezte az ügyben hivatalból eljárók teljes nézetrendszerét is. A Szergej Kuglov belügyminiszter-helyettes által elrendelt újabb vizsgálat mit tehetett mást, átértékelte a nagypolitikai játszmáról mit sem sejtő első kutatócsoport minden, eredetileg megdönthetetlennek vélt állítását. A második azonosítási vizsgálatban résztvevő Oszipov és Szemjonovszkij törvényszéki orvosok mindenesetre az első vizsgálat valóban meglévő hiányosságaira fordították a fő figyelmet. Például arra, hogy bár a Hitler holttestének vélt félig szétégett, első látásra azonosíthatatlan férfitetem szájában valóban voltak egy eredetileg ciánt tartalmazó ampulla cserepei, magában az elhunyt szervezetében nem találtak ciánnyomot. A nyomozók a tanúk újbóli elővételével és kihallgatásával megpróbálták reprodukálni az állítólagos öngyilkosság körülményeit is, és ennek során több olyan ellentmondásra hívták föl a figyelmet, amelyek alkalmasak lehettek a Hitler halálával kapcsolatos sztálini kételyek megerősítésére. A valóságot azonban feltehetőleg nem igazán akarták tudni, hiszen végül is elmaradt a sokak által perdöntőnek ítélt és épségben maradt állkapocs, illetve az abban található fogazat részletes elemzése, de az esetleges genetikai vizsgálatok is. Az ehhez felhasználható, vélhetően Hitler hullájából származó csontok egy részét Moszkvába vitték, és ott „fektették”, hogy aztán végül a mindent lezáró, és Sztálin elé tárt dokumentumokba az alábbi zárómondatot írhassák: „A bizottság nem tartja lehetségesnek, hogy a kérdésben végérvényes következtetéseket vonjon le.” Így a diktátort is kielégítették, és a szakszerűségen sem esett túlságosan nagy csorba. Az utókor azt hihetné, hogy magát a berlini Hitler-bunkert már csak a kételyek okán is teljes alapossággal átvizsgálták, és – ha mások nem, a relikviagyűjtők – kipucolták. Meglepő módon azonban ez mégsem történt így. A dolog a nyolcvanas évek végére vált nyilvánvalóvá, amikor is a rossz emlékű Berlini Fal tövében található és sokáig betemetett épületegyüttest a kelet-berlini „városfejlesztés” véglegesen el akarta takarítani. Ekkor a bunker maradványait kihantolták, és megpróbálták felrobbantani. Az egyébként zárt területre bemerészkedő Lothar Wenzel elektromérnök és Erhard Schreier festő titokban felvételeket készített az épülettorzóról, de azt is megállapította, hogy a részben vízzel elárasztott bunkerrendszerben érdekes módon még számos, értékes „emléktárgy” is megtalálható volt. Egyebek mellett állítólag ekkor került elő az a nagybetűs írógép is, amelyen a hiúsági okokból szemüveget nem viselő Hitler számára a beszédeket írták. Egyébként, mint kiderült, maga a bunker is szinte elpusztíthatatlan. A három és fél méter vastagságú felső födém felrobbantási kísérletekor például csupán annyit értek el, hogy a detonációtól betörtek a környékbeli házak ablakai, de maga a vasbetonmennyezet sértetlen maradt. A keletnémet hatóságok – akik egyébként a városrendezési elképzelések szerint kis tavat akartak létesíteni a bunker helyén – végül elálltak a bontástól. Az ok természetesen ezúttal sem kegyeleti volt: a környéken ugyanis a rendszer kiváltságosai számára luxus lakótelep létesült, és a robbantások az épületetek épségét is veszélyeztették. A bunkerrendszert tehát ismét visszatemették. Úgy látszik azonban, még ez sem volt a végleges temetés. Az elmúlt hónapokban, a második világháború befejezésére való megemlékezések dagályának emelkedésekor Németországban újabb vita kezdődött, mi történjen a föld alatti erődítménnyel. Vannak, akik múzeumnak látnák szívesen, annál is inkább, mivel – mint mondják – a rom még jelenlegi állapotában is nyújt elegendő látni- és elmélkednivalót. Mások, mint korábban oly sokan, attól tartanak, minden azonosítható hely egy elképzelhető kultuszlehetőség a nácizmus felélesztésén fáradozók számára. Feltehetőleg részben ezzel magyarázható az oroszok egészen különleges konspirációja is, ahogy Hitler és környezetének hamvait „elemésztették”. Ha hitelesek az elmúlt hetekben napvilágra került KGB-dokumentumok, melyeket a német Spiegel magazin adott közre, úgy Hitler és környezetének földi maradványait, melyeket addig egy magdeburgi katonai laktanya kertjében elásva őriztek, a laktanya kiürítésekor elhamvasztották, és egy közelebbről meg nem nevezett folyóvízbe szórták. Úgy látszik, Adolf Hitler sehogyan sem akar elmúlni.
__label__történelem 1.00001 __label__királyság 0.168867 __label__jogtörténet 0.00782589 __label__határvita 0.00592107 __label__államszervezet 0.00491541 __label__gazdaságtörténet 0.00447838 __label__pénztörténet 0.00264167 __label__halálbüntetés 0.00199777 __label__nemesség 0.00125484 __label__forradalom 0.000949944 $$$ __label__geography__nagy-britannia 1.00001 __label__történelem 1.00001 __label__királyság 0.909917 __label__geography__skócia 0.679189 __label__person__károly@@angol@@herceg 0.0229874 __label__geography__wales 0.0169249 __label__jogtörténet 0.0159164 __label__person__adams 0.0113418 __label__geography__jordánia 0.0100236 __label__person__erzsébet@@angol@@királynő 0.00858749 $$$ __label__történelem geography__skócia geography__nagy-britannia genre__cikk genre__keretes year__1997 $$$ Brit szőttes $$$ Brit szőttes Skócia bekebelezésére először Hódító Vilmos normandiai herceg tett kísérletet, aki 1066-ban a hastingsi csatában trónkövetelőként legyőzte az angolszász Hitvalló Edvárd fiát, Haroldot, majd 1086-ban összeállíttatta az Anglia 34 grófságának földbirtokviszonyait tartalmazó, s az egységes angliai közigazgatási és igazságszolgáltatási rendszer alapját megteremtő Doomsday Bookot. Északon azonban kudarcot vallott, ott III. Malcolm alapított dinasztiát, aki Macbeth legyőzésével került 1057-ben a skót trónra. 1141-ben II. Henrik, a normann királyokat követő Anjou-Plantagenet-ház alapítója elfoglalta Írországot, dédunokája, az Arany János által is megénekelt I. Edward angol király pedig 1282-ben leigázta, majd annektálta Walest – a mindenkori brit trónörökös azóta őrzi a walesi hercegi címet –, amelyet a Tudor-házi VIII. Henrik 1536-ban hivatalosan is Angliába olvasztott. A skót koronára is szemet vető I. Edward 1296-ban indította el a csapatait északra, ami angol–skót háborúk három évszázados sorát nyitotta meg. A fordulat 1567-ben következett be, amikor az időközben reformátussá vált Skóciában lemondatták a trónról a franciaországi menedékéből hat évvel korábban hazatért katolikus Stuart Máriát, aki Angliába menekült, ahol 1587-ben I. Erzsébet angol királynő parancsára kivégezték. I. Erzsébet 1603-as halála után utód hiányában Stuart Mária fia, a Skóciában addig VI. Jakab néven uralkodó király került I. Jakabként az angol trónra. Anglia és Skócia egyesülését az 1707-es uniós szerződés tette formálissá, amellyel létrejött Nagy-Britannia, Angliában bebiztosították a Stuartokat követő Hanover-ház öröklését, Skócia megtarthatta saját vallását és jogrendszerét, szabadkereskedelmi jogot szerzett Angliával és annak gyarmataival. Az Egyesült Királyság 1801-ben alakult ki, amikor London kezdeményezésére és az ír parlament ellenállása dacára Nagy-Britannia és Írország összeolvadt. 1922-ben azonban – az 1916-os dublini húsvéti felkelés leverését követő harcok után – az Ír-sziget 26 déli grófságából létrejött az Ír Szabadállam, amely már Ír Köztársaságként vált ki 1949-ben a Brit Nemzetközösségből. Mind a mai napig az Egyesült Királyság része Észak-Írország 6 grófsága, amelyeket London 1972 óta közvetlenül kormányoz.
__label__kiskereskedelem 0.00114357 __label__kultúra 1e-05 __label__pénzügy 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__franciaország 1.00001 __label__geography__magyarország 0.262852 __label__organization__galeries@@lafayette 0.00395541 __label__person__patrick 0.000402042 __label__geography__európai@@unió 1e-05 __label__külpolitika 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 __label__person__kassai@@viktor 1e-05 $$$ __label__áruház __label__kereskedelem __label__kiskereskedelem __label__tőkekivitel geography__franciaország organization__carrefour genre__hír year__2006 $$$ Carrefour $$$ Felgyorsítja áruháznyitásait a francia Carrefour, amely 2006 és 2008 között egy 10 milliárd eurós program keretében legalább száz új hipermarketet tervez avatni, elsősorban Ázsiában, valamint Brazíliában, Olaszországban és Törökországban.
__label__bank 0.77731 __label__állami@@vagyon 0.307368 __label__privatizáció 0.300756 __label__társadalombiztosítási@@önkormányzat 0.0851091 __label__önkormányzati@@vagyon 0.0433758 __label__vagyonkezelés 0.0302246 __label__hitelkonszolidáció 0.0251888 __label__részvény 0.0222962 __label__kárpótlási@@jegy 0.0154346 __label__biztosítótársaság 0.00713143 $$$ __label__geography__magyarország 1.00001 __label__organization__postabank@@rt. 0.52343 __label__privatizáció 0.430157 __label__bank 0.407343 __label__állami@@vagyon 0.148057 __label__organization__pénzintézeti@@központ 0.148057 __label__organization__ápv@@rt. 0.0875738 __label__társadalombiztosítási@@önkormányzat 0.0827073 __label__organization__erste@@bank 0.0420977 __label__organization__polgári@@bank@@rt. 0.0384762 $$$ __label__bank geography__magyarország organization__dominancia@@rt. organization__postabank@@értékpapír@@rt. genre__cikk author__gyenis@@ágnes year__1998 $$$ Postabanki rendezgetések, Tedd ide, tedd oda $$$ Postabanki rendezgetések Tedd ide, tedd oda Az egyelőre jó eséllyel többségi állami tulajdonban maradó Postabanknál, amelynek jövőjéről a héten dönt az új kormány, a pozícióit valószínűleg hamarosan feladni kényszerülő vezérkar csendben, ámde annál gyorsabban szervezi át a hitelintézet különféle érdekeltségeit. Kérdés: mi a bank célja ezzel, még az előtt, hogy az állam képviselői végre alapos betekintést nyerhetnének a postabanki könyvekbe? Úgy tűnik, a Postabank és Takarékpénztár Rt. állami mentősorozatának számos állomása volt, közülük az egyik az, amikor a bank tavaly augusztusban megvásárolhatta az Állami Privatizációs és Vagyonkezelő Rt.-től (ÁPV Rt.) az állami tulajdonban álló Dominancia Rt. 60 százalékát. Az üzlet előnyösnek bizonyult a Postabank számára, amely a névértéken 1,56 milliárd forintos pakettet 140 százalékos árfolyamon vette ugyan meg, de az árat 90 százalékban a nála felhalmozódott kárpótlási jegyekkel fizethette ki, úgy, hogy azokat az ÁPV Rt. 174 százalékos árfolyamon számította be. A Postabank egyébként nem egyedül bonyolította le ezt az akciót, hanem egy vásárlói konzorciumot szervezett, amelyben rajta kívül az érdekeltségi körébe tartozó Akkord Rt. és a vagyonügyletei miatt állandóan botrányba keveredő Egészségbiztosítási Önkormányzat (EBÖ) is részt vett. Az EBÖ tavaly márciusban ingyenes vagyonjuttatásként kapta meg az ÁPV Rt.-től a 2,6 milliárd forintos jegyzett tőkéjű Dominancia 40 százalékát, amelyben pillanatnyilag nyolc, korábban privatizált állami vállalat kisebbségi – 5 és 43 százalék közötti, névértéken összesen 1,4 milliárd forintos – részvénycsomagja található. A Dominancia Rt.-ben egyébként 1995-ös alapításakor még 21 vállalat kisebbségi állami részvénypakettjeit gyűjtötte össze az akkori Állami Vagyonügynökség azzal a céllal, hogy a társaságot kárpótlásijegy-tulajdonosoknak ajánlja fel. Erre azonban – ki tudja, miért – nem került sor, viszont 1997. március 21-én az ÁPV Rt. és az EBÖ abban állapodtak meg, hogy az utóbbi ingyenes vagyonjuttatásként megkapja a Dominancia 40 százalékát, amit akkor 1015,4 millió forint értékűre taksált az Ernst & Young könyvszakértő cég. Az EBÖ tavaly májusi közgyűlésén úgy döntöttek, hogy 50 százalék plusz egy szavazatos részesedést – s ezzel egyértelmű irányító pozíciót – szereznek a társaságban, s ez a törekvés akkor nem is tűnt hiú ábrándnak, hiszen az ÁPV Rt. tőzsdére akarta vinni a nála maradt 60 százalékos részvénycsomagot. Csakhogy az állami vagyonkezelők koncepciója hirtelen megváltozott, s az ÁPV Rt. Kovács Árpád vezette igazgatósága (Kovács jelenleg az Állami Számvevőszék elnöke) tavaly júliusban – épp amikor az ingatlanokért részvényt csereakció zajlott az ÁPV Rt. és a Postabank között – úgy határozott: pályázatot hirdet a Dominancia-részvényekre, s azt a pályázói konzorciumot részesíti előnyben, amelyiknek tagja az EBÖ is. Noha a pályázaton nyolcan indultak, a Postabank által irányított, Invesztíció nevezetű konzorcium lett a befutó, amelyben végül is a bank a részvények 51 százalékát, az Akkord Rt. a 9, az EBÖ pedig nulla százalékát vehette meg, ám az utóbbi jogot kapott arra, hogy 1998 végéig hasonló árfolyamon 10 százaléknyi Dominancia-részvényt vásárolhasson meg a partnerektől. E szerződéseket azonban tavaly augusztusban kötötték meg, történetesen akkor, amikor az EBÖ közgyűlése az önkormányzati választások körüli huzavona miatt nem működött. Így Simsa Péter akkori alelnök maga állapodott meg a Postabankkal, holott erre – az EBÖ tavalyi gazdálkodásáról idén májusban elkészült számvevőszéki jelentés szerint – közgyűlési áldás híján nem volt felhatalmazása. Az Országos Egészségbiztosítási Pénztár főigazgatója, Cser Ágnes erre írásban külön is figyelmeztette Simsát. Jogi útra azonban, legalábbis egyelőre, nem terelte az ügyet Cser Ágnes, így az EBÖ által a saját szempontjukból utólag kedvezőtlennek ítélt szerződések semmissé tétele sem merült fel. „Szó sincs arról, hogy a Postabank-csoport azért szerezte meg a Dominanciát, hogy olcsón jusson értékes vagyonrészekhez” – cáfolta a gyanút Nagy Tibor, a Dominancia Rt. igazgatóságának elnöke, hozzátéve: „Együtt akartunk dolgozni az Egészségbiztosítási Önkormányzattal, hiszen régi tervünk volt, hogy közös céget alapítsunk a tb beragadt követeléseinek a kezelésére, s meggyőződésünk, hogy ebből az együttműködésből ők húzták volna a legnagyobb hasznot.” Ebből azonban semmi sem lett, mert idén júniusban, miután kiderült, hogy az új kormány megszünteti a társadalombiztosítási önkormányzatok önállóságát, és kormánybiztost nevez ki az élükre, az EBÖ és a Postabank – legalábbis látszólag – összekapott a Dominancia jövőjén. Az EBÖ-nél attól tartottak, hogy a Postabank valójában csak a mérlegét akarja tisztítgatni a Dominancia felhasználásával, és a saját kockázatos követeléseit teszi majd át ide, leértékelve ezzel az önkormányzat részét is. Végül is az EBÖ június 9-én, egy nappal a Dominancia közgyűlése előtt, 107 százalékos árfolyamon eladta 40 százalékos pakettjét a hitelintézet brókercégének, a Postabank Értékpapír Rt.-nek, amely több mint 1 milliárd forintot fizetett készpénzben. Noha a pénz nyilvánvalóan jól jött a mindig szűkölködő önkormányzatnak, a részvényekért kapott árat utóbb túl alacsonynak tartják, mivel a Dominancia portfóliójában jelenleg az államtól örökölt részesedéseken kívül 1,3 milliárd forintnyi állampapír és további 1,6 milliárd forintnyi, a tőzsdén, illetve a tőzsdén kívüli piacon forgó részvény (például árampapírok), valamint üzletrész és befektetési jegy is található. Ráadásul az EBÖ-nek más postabanki kötelezettsége is van. 2,4 milliárd forintra és kamataira viszontgaranciát vállalt tavaly márciusban, amit 2003-ig éves részletekben ki is kell fizetnie. A Postabank ugyanis maradéktalanul lehívta azt a 12 milliárd forintos állami garanciát, aminek a visszafizetését a bank tavaly márciusi nagyobb tulajdonosai – köztük az EBÖ is – vállalták. Az önkormányzat egyébként úgy készült fel a viszontgarancia miatti fizetésre, hogy 755 millió forint névértékű OTP Bank- és 1,645 milliárd forint névértékű Postabank-részvényt tett félre, valamint arra számít, hogy a tulajdonában álló postabanki részvények jövőbeni árfolyamnyereségéből megtérülnek vaskos kiadásai. Ezt a reménykedést azonban az önkormányzat 1997-es gazdálkodását ellenőrző számvevők nem tartották reálisnak, sőt az EBÖ tavalyi postabanki áldozatvállalásait összességében úgy értékelték: „A Postabankkal kapcsolatos önkormányzati döntések nem voltak megalapozottak.” Ami pedig a Dominancia jövőjét illeti: a postabanki vezérkar úgy döntött, nem tartja meg a társaságot önálló vállalkozásként, hanem 1999. január 1-jétől beolvasztja azt a Postabank Értékpapír Rt.-be, amely ezzel 3,2-3,5 milliárd forintos vagyonú befektetési társasággá hízik. A Postabank egyébként más érdekeltségei összevonását is tervezte, már idén június 1-jére (lásd keretes írásunkat). A Dominancia beolvasztásához azonban még több közgyűlés összehívására és az egyesülési vagyonmérleg elkészítésére lenne szükség az év végéig, és még az sem biztos, hogy a Postabank augusztus eleji rendkívüli közgyűlésén megválasztandó, feltehetően új vezetés helybenhagyja ezt a koncepciót. Lakatos János, a Postabank Értékpapír Rt. vezérigazgatója mindenesetre szép reményekkel néz az egyesülés elébe. Mint mondta: a Dominancia révén tőkeerősebbé váló befektetési társaság kiszélesítheti nyugdíjpénztár-kezelői üzletágát, kockázatitőke-társaságokat és újabb befektetési alapokat indíthat, szlovákiai és romániai képviseletet nyithat. Ez az expanzió – bizakodik a vezérigazgató – nem függhet a Postabank jövőjétől. GYENIS ÁGNES
__label__elektronikus@@sajtó 0.994455 __label__televízió 0.932463 __label__média 0.100889 __label__rádió 0.0159164 __label__állami@@támogatás 0.00328306 __label__kereskedelmi@@televízió 0.00114357 __label__hírügynökség 0.000921051 __label__sportfinanszírozás 0.000893046 __label__millecentenárium 0.000598409 __label__kultúrafinanszírozás 0.000427316 $$$ __label__elektronikus@@sajtó 1.00001 __label__geography__magyarország 1.00001 __label__televízió 0.985053 __label__organization__magyar@@televízió 0.839744 __label__média 0.129413 __label__person__peták@@istván 0.0460439 __label__organization__magyar@@rádió 0.0159164 __label__organization__állami@@számvevőszék 0.0145136 __label__rádió 0.0128312 __label__person__kurucz@@pál 0.0109969 $$$ __label__elektronikus@@sajtó __label__televízió geography__magyarország genre__hír year__1996 $$$ Médiafejlemények $$$ Médiafejlemények A Magyar Rádió (MR) elnöki pályázatán a meghallgatás és az elnökségi kortesbeszédek után még „állva maradt” két pályázó, Hajdú István és Simkó János a HVG értesülése szerint egy nemzetközi vezetési tanácsadó cégnél alkalmassági teszten vesz részt, s annak eredményétől függően csütörtök estig választja ki közülük a jelöltet az elnökség, majd szavaz a kuratórium. Az MR vagyonértékelését a Pénzügyminisztériumhoz tartozó Kincstári Vagyoni Igazgatóság döntése alapján a Faluvégi Lajos volt pénzügyminiszter vezette Audit Rt. és az Aquincum Kft. végezheti el. A televíziós közalapítványok elnöksége keddi lapzártánkkor is ülésezett, a HVG információi szerint a Magyar Televízió (MTV) elnöki posztjára új pályázatot írnak ki. Az MR több mint 400 millió forintos sugárzásidíj-hátralékának részbeni fedezésére 250 millió forint előleget folyósít az Állami Privatizációs és Vagyonkezelő Rt. (ÁPV Rt.) – döntött a múlt héten a kormány. Az Országos Rádió és Televízió Testület működésére – elsősorban a koncessziós pályázatok előkészítésére – 50 millió forint átutalásáról határozott a kabinet a költségvetési tartalék terhére, s ugyanezen forrásból 5–5 millió forintot kap az MR Közalapítvány és az MTV Közalapítvány. A közmédiumok fizetési nehézségeivel az elmúlt hetekben több ízben foglalkozott a kormány: április végén hitel folyósítását tervezte az intézményeknek, amit azonban azok nem fogadtak el, május 3-i határozatában pedig arról rendelkezett, hogy a Duna Televíziót működtető Hungária Televízió Közalapítvány (HTV) támogatási előirányzatából májustól szeptemberig havi 75 millió forint előleget kap, a kuratórium pedig további 20 millió forint támogatásban részesül. Az MR ÁPV Rt.-n keresztül történő finanszírozásának hátterében az Antenna Hungária Rt. privatizáció előtti kistafírozása áll, a műsorszóró cégre tavalyelőtt kiírt pályázatot megelőzően a vagyonkezelő az MTV 1 milliárd forintos sugárzásidíj-hátralékát egyenlítette ki, melynek visszafizetése azóta is vitatott
__label__távközlés 0.0420977 __label__mobiltelefon 0.0384762 __label__zajvédelem 0.00942259 __label__környezetvédelem 0.00913564 __label__szabványosítás 0.0047652 __label__építési@@engedély 0.00447838 __label__hulladék 0.00371725 __label__telefon 0.0036036 __label__hulladékfeldolgozás 0.00281093 __label__köztisztaság 0.00264167 $$$ __label__geography__magyarország 1.00001 __label__távközlés 0.00832578 __label__zajvédelem 0.00782589 __label__geography__miskolc 0.00299103 __label__személyi@@igazolvány 0.00256091 __label__környezetvédelem 0.00240673 __label__geography__debrecen 0.00233316 __label__geography__győr 0.00233316 __label__geography__nyíregyháza 0.00226185 __label__mobiltelefon 0.00219272 $$$ __label__mobiltelefon __label__távközlés __label__telefon geography__magyarország genre__cikk author__tevan@@imre year__1999 $$$ Mobilantennák telepítése, Adók-kapók $$$ Mobilantennák telepítése Adók-kapók A távközlési törvény július 28-ai hatálybalépése után közérdekre hivatkozva bárkinek a telkére akarata ellenére mobilantennát parancsolhat a hatóság. A szolgáltatók úgy vélik, nem változott semmi, hiszen ezt eddig is megtehették volna. A szaktárca szerint tisztul a berendezések telepítésének jogi útja, a minisztérium korábbi SZDSZ-es vezetői és egyes környezetvédők viszont az Alkotmánybíróságnál támadták meg az új szabályt. Zalaegerszegnek mindkét hazai GSM-szolgáltató adótornyaival meggyűlt már a baja. A Pannon GSM Távközlési Rt.-től három évvel ezelőtt tagadta meg - a városképre hivatkozva - az önkormányzat, hogy felépítse a bázisállomásokat hordozó vasszerkezetet. A másodfokon eljáró közigazgatási hivatal a fellebbezéssel hozzá forduló mobilcégnek adott igazat, ahogy később - miután a város perre vitte az ügyet - az elsőfokú bíróság is. A helyhatóság nem ment másodfokú bíróságra, inkább kiegyezett a Pannonnal, amely így a kiszemelt helyen húzhatta föl a tornyot, de mélyebben nyúlt a zsebébe, mint eredetileg kívánt. A Westel 900 GSM Rt.-nél viszont erősebbnek bizonyultak az egerszegiek, hiszen az ugyancsak esztétikai okból megtagadott engedély nélkül létesített antennát lebontatták, s a Westelnek máshol, alacsonyabb építménnyel kellett beérnie. Zalaegerszeg példája azt bizonyítja, az eddigi szabályok alapján is össze lehetett hangolni az érintettek érdekeit, így érthetetlen, hogy a parlament miért módosította a szolgáltatók javára június 22-én a távközlési törvényt - mondta a HVG-nek Györke Gyöngyi aljegyző. A július 28-án hatályba lépő módosítás után ugyanis a hírközlési hatóság - közérdekre hivatkozva - az ingatlan tulajdonosának akarata ellenére is szolgalmi jogot létesíthet, azaz gyakorlatilag elrendelheti antenna telepítését. Lotz Károly és Kovács Kálmán SZDSZ-es képviselők, akik 1994-1998 között a Közlekedési, Hírközlési és Vízügyi Minisztérium (KHVM) miniszteri, illetve politikai államtitkári posztját töltötték be, egyenesen a tulajdonhoz való jog, így az alaptörvény megsértésének gondolják a törvénymódosítást, amelynek megsemmisítését kérték az Alkotmánybíróságtól (AB). Az igazság az, hogy a jelenlegi szabályozás is ismeri a távközlési berendezések „erőszakos” létesítését, amikor azt mondja, hogy az építést a tulajdonos „tűrni köteles, ha műszaki indokok miatt az másként nem oldható meg (amelyet a hatóság nyilatkozatával igazol)”. A „kényszerlétesítés” idézett - de a két GSM-cég bevallása szerint eddig sohasem alkalmazott - feltételénél jóval tágabb fogalom a közérdek, így a korrekció indokolatlanul eltolná a közérdek és a magánérdek közötti egyensúlyt az utóbbi kárára” - véli Kovács Kálmán. A szabaddemokrata honatyák szerint az új szabályozás az egészséges környezethez való jogot is sérti, hiszen eddig nem bizonyították be minden kétséget kizáróan, hogy a mobiltelefonok működtetéséhez szükséges elektromágneses sugárzásnak nincsenek káros élettani hatásai. „Az egészségügyi okot csak másodsorban hangsúlyozzuk, semmiképp sem szeretnénk a néhol már tapasztalható pánikhangulatot erősíteni, szerintünk a lényeg, hogy a tulajdonosok maguk dönthessenek az antennáról” - mondta a HVG kérdésére Lotz Károly. „A gyermekemet nem megpofozom, hanem megnyugtatom a sötétben, bár nem létező sárkányoktól fél” - tette hozzá egykori helyettese. Sokkal előkelőbb helyen szerepel az AB-től ugyancsak az ominózus törvénymódosítás megsemmisítését kérő Kalas György érvelésében az egészség. A győri Reflex Környezetvédő Egyesület jogtanácsosa szerint az már kiderült, hogy a szervezet reagál az ilyen sugárzásokra, mégpedig egyénileg rendkívül különbözőképpen. Jánossy Gábor, az Országos „Frédéric Joliot-Curie” Sugárbiológiai és Sugár-egészségügyi Kutatóintézet (OSSKI) tudományos munkatársa viszont azt állítja, hogy a bázisállomások semmivel sem veszélyesebbek, mint mondjuk a tévékészülékek. „A magyar szabvány igen szigorú, a most készülő európai uniósnál 45-90-szer kisebb sugárzási teljesítményt enged meg, 1 négyzetcentiméterre 10 milliomod wattot. Kijelenthető, hogy ennyi akkor sem árt a szervezetnek, ha folyamatosan éri a teljes testet” - mondta a HVG-nek. Az OSSKI nem ellenőrizte az ország mind az 1800 bázisállomását, a megvizsgált 250-300 berendezés viszont a legkényesebb elhelyezkedésű lehetett, hiszen rendszerint lakossági nyomásra vagy valamilyen hatóság kérésére szerzik be a telepítők az intézet szakvéleményét. „Általában a határérték századát-ezredét mérjük, eddig 4 esetben tapasztaltunk a szabványszintet meghaladó sugárzást, amelyet árnyékolással, áthelyezéssel lehetett kivédeni” - vont mérleget Jánossy Gábor. A Komárom-Esztergom megyei Császár község lakóinak jelentős része mégis a sugárzástól való félelmében tiltakozott az antenna létesítése ellen, amelyhez az önkormányzat sem járult hozzá. Külterületen azonban már nincs szava a helyhatóságnak, így a falu szélén a helyi tulajdonos megengedte a Pannonnak az építést. Az antennát azonban június 20-án ismeretlen tettesek ledöntötték. Válaszul arra, hogy jóval az 1800 megahertzes mobiltender eredményhirdetése előtt megkezdődött a háztetők „levadászása” a két meglévő és az akkor még csak leendő szolgáltató számára (HVG, 1999. július 3.), tavasz óta egyre több újságcikk, tévétudósítás óvja az ingatlantulajdonosokat a bázisállomásoktól, bizonyára ezért is szaporodnak a lakossági tiltakozó akciók. Kimondva-kimondatlanul ezekre válaszul született meg a KHVM javaslata a törvénymódosításról. „Nem történhet meg, hogy a XXI. század, amely az információs társadalom százada lesz, indokolatlan és bizonyítatlan félelmek miatt ne hasznosíthasson hazánkban sikeres, a nemzetközi versenyben már kipróbált információs technológiát” - áll a tárca közleményében. Földhözragadtabb szempontok, a választók véleménye vezette - saját korábbi döntésével szemben - a főváros XVII. kerületének önkormányzatát is. A Westel 900 Rt. ugyanis először egy családi házat szemelt ki bázisállomásnak, ám oda nem kapott engedélyt. Így a rákoskerti általános iskola udvarán építette meg az adót, amelyet viszont a tulajdonos önkormányzat hozzájárulása híján lebontattak. Ezek után a helyi képviselő keresett helyet a toronynak, és egy játszótér szélét találta - tájékoztatta a HVG-t Devánszkiné Molnár Katalin polgármester. Kiadták az építési engedélyt is, ám a szomszédok fellebbeztek, majd közigazgatási pert indítottak. Az önkormányzat hiába próbálta leállítani tavaly szeptemberben az építkezést, sőt a Westel a bírságokat sem fizette meg. „Jogerős engedélyünk volt az építkezésre” - indokolta magatartásukat Pete József, a Westel 900 műszaki igazgatója, aki annyit elismert, ebben az estben rosszul kommunikáltak. A helyzet elmérgesedett Dunaharasztiban is, ahol a cég és a lakók között azon folyik a vita, hogy az M0-s autópálya miatt megcsonkult és összevont telkeknek mi a helyrajzi száma, azaz oda épült-e a játszótér közelében álló torony, ahová az engedélye szól. A képviselő-testület határozata immár gyakorlatilag lehetetlenné teszi, hogy a településen bárhol is bázisállomás épüljön. A törvénymódosítás ellenzői szerint a hatósági kényszerrel létrehozott antennák még jobban elmérgesíthetik a helyi konfliktusokat. Másképp látja Drozdy Győző, a Pannon külkapcsolati és stratégiai igazgatója. Szerinte nem történik érdemi változás a törvényjavaslattal, hiszen a közérdek ebben az esetben csak akkor áll fönn, ha máshová nem telepíthető az antenna. Ezzel egyetért Tompa Ferenc, a Westel 900 távközlés-politikai igazgatója. „A szabályozás egyértelműbbé válik, remélem, ezentúl érvényt lehet majd szerezni a jogerős építési engedélyeknek.” A KHVM szerint is tisztább lesz az eljárás, hiszen a jövőben a Hírközlési Főfelügyelet - akár a toronyépítés után beszerezhető - igazolása helyett csak a hatóság előre megszerzendő határozata hozza létre a szolgalmi jogviszonyt, amit bíróságon is meg lehet majd támadni. A szaktárca új miniszteri rendeletet ígér, amely precízen szabályozza majd az eljárásrendet, nemcsak a hatóságok, hanem a telektulajdonosok és az önkormányzatok jogait is rögzítve. Ezek után már csupán az nem világos, hogy ha az új, közérdekre hivatkozó passzus ennyivel jobb a réginél, akkor miért nem a helyére lép, miért marad benne a törvényben mindkét verzió, lehetőséget adva arra, hogy éppen azt vegyék elő, amely a szolgáltatónak előnyösebbnek tűnik. TEVAN IMRE
__label__demonstráció 1.00001 __label__rendőrség 0.936295 __label__rongálás 0.164526 __label__szabálysértés 0.112805 __label__zavargások 0.112805 __label__személy@@elleni@@erőszak 0.016413 __label__gyülekezési@@jog 0.0120638 __label__fasizmus 0.00885735 __label__belpolitika 0.00670285 __label__köztéri@@alkotás 0.00649827 $$$ __label__geography__németország 1.00001 __label__demonstráció 1.00001 __label__geography__berlin 0.989023 __label__rongálás 0.341593 __label__fasizmus 0.233716 __label__rendőrség 0.164526 __label__homoszexualitás 0.103759 __label__sztrájk 0.0446909 __label__köztéri@@alkotás 0.0197291 __label__geography__szerbia 0.0185566 $$$ __label__állami@@ünnep __label__belpolitika __label__demonstráció __label__fasizmus geography__berlin geography__németország genre__hír year__2010 $$$ Berlini blokád $$$ Berlini blokád Nem tudták megtartani május elsejére tervezett felvonulásukat a német neonácik Berlinben, mivel ezt ellentüntetők megakadályozták. A hat-hétszáz szélsőjobbos útjába legalább tízszer annyian álltak, illetve ültek. Az volt az ellendemonstrálók taktikája, hogy sokan közülük leültek a felvonulás tervezett útjára, s az első felszólításra nem távoztak, csak egyenként tudták elvinni őket a neonáci felvonulás biztosítására kirendelt rendőrök. A blokád első sorában ült a kerületi polgármester és több képviselő társaságában Wolfgang Thierse, a parlament 67 éves szociáldemokrata alelnöke is, akit a rendőrök udvariasan, ám határozottan felsegítettek, majd elvezettek. Most szabálysértési eljárás vár rá. Párttársa, a rendőrségért is felelős Ehrhart Körting berlini belügyi szenátor kijelentette: nem jó, ha közjogi méltóságok szembehelyezkednek a rendőrökkel, akiknek, ha nehéz szívvel is, az olyanok tüntetési jogát is biztosítaniuk kell, akikkel esetleg nem értenek egyet.
__label__gazdaság 0.996416 __label__társadalom 0.061886 __label__gdp 0.0550153 __label__versenyképesség 0.0169249 __label__politika 0.0128312 __label__gazdaságpolitika 0.0103382 __label__életszínvonal 0.0100236 __label__közgazdaságtudomány 0.00913564 __label__gazdaságtörténet 0.00782589 __label__világgazdaság 0.00408014 $$$ __label__gazdaság 1.00001 __label__társadalom 0.0534133 __label__gdp 0.0275953 __label__organization__világgazdasági@@fórum 0.0197291 __label__politika 0.0159164 __label__gazdaságpolitika 0.0149671 __label__geography__ázsia 0.00832578 __label__gazdaságtörténet 0.00735583 __label__emberi@@jogok 0.00507033 __label__közgazdaságtudomány 0.00507033 $$$ __label__gazdaság organization__fraser@@institute organization__freedom@@house genre__cikk genre__toplista author__réti@@pál year__1997 $$$ Országranglisták, Szabad a gazdag? $$$ Országranglisták Szabad a gazdag? Minél szabadabb egy ország gazdasága, annál nagyobb az esélye a tartós gazdasági növekedésre – sugallják azok az intézetek, amelyek az utóbbi egy-két évben szinte ontják az országokat a gazdasági szabadság szintje szerint rangsorba állító listákat. Kérdés, hogy az összefüggés valóban létezik-e, vagy a pénzügyi megszorításokon alapuló liberális gazdaságpolitika hívei csupán önigazolásként – netán a keserű pirulák megédesítésére – gyártják a tabellákat. Egyetlen igazán szabad gazdaság van a világon, az is már csak két hétig. A brit koronagyarmatból július elseje után Kína részévé váló Hongkong ugyanis toronymagasan vezet a világ országait a gazdasági szabadság mértéke szerint rangsoroló listákon (lásd ábránkat a 11. oldalon). Alacsonyak az adók és a kormányzati kiadások, kötöttségektől mentes, ugyanakkor biztonságos a bel- és – az egy főre jutó hazai össztermék (GDP) másfélszeresére rúgó – külkereskedelem, a bankok működése, szabadon áramolhat-nak a befektetések, elenyésző az állami tulajdon részaránya. Azaz Hongkong polgárai használhatják fel a világon a legnagyobb szabadsággal megkeresett jövedelmüket. Ám túl azon, hogy a szabadság önmagában is jó – sugallják a listák szerkesztői –, még hasznos is. A gazdasági szabadság mintaállamában ugyanis 1996-ban már több volt a GDP, mint az Egyesült Államokban, holott 1960-ban annak még csak a negyedét tette ki. A gazdasági szabadság mindössze két-három éve divatba jött mérésével a kutatók két, hosszú évek óta rendszeresen publikált ranglistát próbálnak ötvözni: azt, amelyik a politikai szabadság és azt, amelyik a versenyképesség alapján állítja sorba az országokat. Az eredményekből az derül ki, hogy a listakészítők szándékai messzemenően meghatározzák a rangsorok jellegét. A politikai és a sajtószabadság méréséről elhíresült amerikai Freedom House gazdaságiszabadság-listájának összeállítói nem leplezik, hogy alapállásuk ideologikus. Számukra a gazdasági szabadság elsősorban nem a növekedés, hanem a politikai szabadság – szükséges, de nem elégséges – feltétele. Így azután nem is a szokásos makrogazdasági mutatókkal mérik a gazdaságok szabadságát, hanem azon, milyen mértében teljesedhetnek ki a tulajdon szerzésében és biztonságában, a jövedelem megszerzésében és elköltésében, a vállalkozásban, a kereskedelemben az általános emberi szabadságjogok. Így nem csoda, hogy a Freedom House listája egybevág azzal, amit az országok általános fejlettség szerinti rangsoráról szokás gondolni. A „szabad” kategória lényegében az OECD-országokat tartalmazza, majdhogynem az egy főre jutó GDP sorrendjében, a 27 gazdaságilag szabadnak minősített állam közül mindössze öt – Argentína, Chile, Észtország, Lettország és Dél-Afrika – nem tagja a legfejlettebb országokat tömörítő szervezetnek. Olyan OECD-tagok, mint Magyarország és Görögország viszont a csak részben szabad országok között szerepelnek, azonos kategóriában Izraellel, de Kirgíziával is. A lista végén pedig ott vannak a köztudomásúan szegény és köztudomásúan nem demokratikus országok, mint Észak-Korea, Irak, Azerbajdzsán vagy Zaire. Feltűnően „kilóg” azonban ebből a listából (amely egyébként nem tartalmazza Hongkongot) néhány nemcsak gyorsan gazdagodó, de már ma is gazdag ország. A versenyképességi tabellák rendszeres éllovasa, Szingapúr a csak részben szabad gazdaságú országok között van (Ghána, Malajzia és Szenegál után), Dél-Korea pedig a „többnyire nem szabad” gazdaságok között, egy sorban Egyiptommal, Oroszországgal, Pakisztánnal. A tabella összeállítói mindezt vállalják, mondván, nem lehet szabadnak minősíteni például azt a Szingapúrt, ahol valójában a kormányzó párt ellenőrzi a szakszervezeteket, ahol a magáncégek versenyhátrányban vannak az államhoz kötődőkkel szemben, és ahol a hatóságok megfoszthatják a vállalkozáshoz való jogtól azokat, akik ellenzik a kormány politikáját. „Szingapúr remek hely a külföldi befektetőknek, saját polgárai azonban nem élvezhetik a teljes gazdasági szabadságot” – foglalja össze aggályait a Freedom House jelentése. A politikai szabadságjogokra kevésbé érzékeny listák összeállítóinak ezt a problémát sikerült megoldaniuk: olyan mutatókkal mérik a gazdasági szabadságot, amelyek egy csapásra az élbolyba repítették a délkelet-ázsiai tigriseket. Az ugyancsak amerikai Heritage alapítvány és a Wall Street Journal közös listájának mindössze nyolc szabadnak minősített országából három közülük való, a negyedik, Dél-Korea pedig a szintén előkelő 28. helyet kapta, megelőzve Svédországot, Franciaországot, Olaszországot. A kanadai Fraser intézetnek a Heritage-nél is „technikaibb” mutatói alapján pedig már nemcsak a vezető délkelet-ázsiai országok vannak az élbolyban, hanem a második hullámban érkezett Thaiföld, Malajzia és a Fülöp-szigetek is (mindhárman az első 11-ben), sőt, rendkívül magas pontszámokkal jutalmaztak olyan nyomorúságos országokat, mint Bolívia (lásd cikkünket a 35. oldalon) vagy Salvador. A Fraser-index – amelynek egyik szellemi atyja a közgazdasági Nobel-díjas Milton Friedman – ugyanis busásan megjutalmazza azokat az országokat, ahol kicsi az állam szerepe a gazdaságban, alacsonyak az adók és a kormányzati kiadások. Így például maximális pontszámot kapott a kormányzati fogyasztásnak a teljes fogyasztásból való részesedésére Dominika, Guatemala és Salvador (a mutató mindhárom országban 10 százalék alatt van), míg nulla pontot kapott ugyanerre (a közel egyharmados arány miatt) Dánia és Svédország, Magyarország pedig 7-et. A Fraser-lista összeállítói ugyan beemeltek a mutatók közé néhány hagyományos polgári szabadságjogot, ezek azonban nem ellensúlyozták a monetáris, makrogazdasági pontszámok túlsúlyát. Így adódik az a sajátos kép, hogy a gazdasági szabadságot mérő listán a polgárok törvény előtti egyenlőségére nulla pontot kapott Guatemala 20 hellyel megelőzi az oktatásra, egészségügyre „bűnösen” sokat költő – s ezért a személyi jövedelmeket a legfelső sávban 63,5 százalékkal adóztató – Dániát. A listák összeállítói mindezek ellenére állítják: érdemes szabadnak lenni. „A legnagyobb gazdasági szabadsággal rendelkező országok növekedése gyorsabb, mint azoké, ahol kisebb a gazdasági szabadság” – állapította meg tömören a Heritage alapítvány listájának egyik összeállítója. Sőt, saját, 150 országot tartalmazó tabellájuk szerintük egyértelműen demonstrálja a gazdasági szabadság és az életszínvonal közötti szoros összefüggést is: a tíz legszabadabb gazdaságú országban – sorrendben: Hongkong, Szingapúr, Bahrein, Új-Zéland, Svájc, USA, Nagy-Britannia, Tajvan, Bahamák, Hollandia – kivétel nélkül nagyon magas az életszínvonal, a tíz legkevésbé szabad országban – hátulról visszafelé: Észak-Korea, Laosz, Kuba, Irak, Vietnam, Szomália, Líbia, Irán, Azerbajdzsán, Angola, Myanmar – pedig krónikusan alacsony. A Fraser-intézet által vizsgált 115 ország közül a lista legfelső ötödében – tehát a legszabadabb gazdaságokban – az egy főre jutó GDP 15 ezer dollár, és ötödönként fokozatosan csökkenve, a legalsóban már csak 2,5 ezer. Ám a Fraser-index állítólag ennél is többet tud. Kiderül belőle, hogy a legszabadabb országokban egyben a növekedés üteme is a legmagasabb: a felső ötöd országaiban 1985 és 1996 között átlagosan évi 2,9 százalék volt, és ez a mutató ötödönként egy százalékponttal mérséklődik úgy, hogy a legalsóban már évente átlagosan 1,9 százalékkal csökkent a GDP. A kanadai intézet munkatársai szerint ráadásul kimutathatóan kifizetődött a gazdasági szabadság általuk mért mutatójának „javítása” az utóbbi évtizedben. A Fraser-indexét legnagyobb arányban növelő tíz ország – Új-Zéland, Chile, Mauritius, Izland, Portugália, Argentína, Uganda, Fülöp-szigetek, Norvégia és Jamaica – átlagosan 2,4 százalékos növekedést ért el az utóbbi évtizedben, abban a tíz országban pedig – Venezuela, Haiti, Nicaragua, Irán, Honduras, Szíria, Kongó, Kamerun, Algéria és Szenegál –, ahol a leginkább csökkent a szabadság, átlagosan 2,1 százalékos volt a GDP évi csökkenése. A Fraser-index kevésbé ideologikus, mint a másik kettő – állítja Urbán László az MHB-Amro Bank vezető közgazdásza, korábban a Fidesz gazdasági szakértője, aki a magyarországi adatokat szállította az elemzéshez. Ez amellett, hogy a gazdasági szabadságot némileg összemossa az éhenhalás szabadságával, „le is leplezi” azokat az országokat, amelyekben a deklarált szabadság valójában meglehetősen kötött gazdaságot takar. Így történhetett, hogy a Heritage és a Freedom House listáján a legszabadabbak közé sorolt – Svájcot, Németországot és Franciaországot is megelőző – cseh gazdaság a Fraser-intézettől csak a 62. helyet kapta, egy bolyban Magyarországgal, Szlovákiával és Görögországgal – de Kenyával és Csáddal is. Ám a jelenleg a lista második harmadában található kelet-közép-európai országok a Fraser kutatóinak logikája szerint reménykedhetnek abban, hogy gazdaságuknak az utóbbi években jelentősen megnövekedett szabadsága meghozza a maga növekedési gyümölcseit. A gazdasági szabadság zászlóvivői egyébként a „segíts magadon”-elv igazolását is kiolvasni vélik a rangsorokból. A Heritage listáján például – állítják a szerzők – a 78 nem szabad országból 34 olyan található, amely több mint három évtizede rendszeresen részesül amerikai segélyben, ám közülük 23 ma semmivel nem áll jobban, mint 1965-ben, 13 meg éppenséggel szegényebb lett. A Heritage esettanulmányaiból állítólag az is kiderül, hogy olyan országokban, amelyek milliárdos nagyságrendben kaptak az utóbbi évtizedekben amerikai segélyt, csökkent az egy főre jutó jövedelem, míg másutt – az ázsiai „tigrisekben” és Chilében –, ahol az utóbbi 20 évben nem vagy alig jutottak segélyhez, többszörösére nőtt. A washingtoni kongresszus mindenesetre komolyan vette a kutatók megállapításait: már 1995-ben, amikor a Heritage először jutott a fenti felismerésre, előírta a külföldi segélyezéssel foglalkozó állami ügynökségnek (USAID), hogy a törvényhozók okulására mellékeljen egy jelentést arról, hogyan változik a gazdasági szabadság a támogatott országokban. RÉTI PÁL