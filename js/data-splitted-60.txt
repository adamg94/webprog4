__label__távközlés 1.00001 __label__mobiltelefon 1.00001 __label__telefon 0.672342 __label__internet 0.362979 __label__multimédia 0.0222962 __label__adatátvitel 0.0145136 __label__elektronikai@@ipar 0.0136468 __label__fogyasztási@@szokások 0.00264167 __label__árcsökkenés 0.00199777 __label__mikroelektronika 0.00199777 $$$ __label__mobiltelefon 1.00001 __label__geography__magyarország 1.00001 __label__távközlés 1.00001 __label__telefon 0.893319 __label__internet 0.55448 __label__organization__t-mobile@@rt. 0.0926978 __label__organization__vodafone@@magyarország@@rt. 0.0875738 __label__adatátvitel 0.0408557 __label__organization__pannon@@gsm 0.0362301 __label__organization__vodafone 0.0251888 $$$ __label__mobiltelefon __label__távközlés __label__telefon geography__magyarország genre__cikk author__vitéz@@f.@@ibolya year__2005 $$$ SZÉLES SÁVRA VÁLTANAK A MOBILCÉGEK, Harmadik út $$$ SZÉLES SÁVRA VÁLTANAK A MOBILCÉGEK Harmadik út Határidő előtt kezdte meg a harmadik generációs mobilszolgáltatást a három hazai mobilszolgáltató közül kettő. Szakértők úgy vélik, egy év múlva félmillió előfizetője is lehet a széles sávú rendszernek. Optimizmusba csapott át a hazai szolgáltatók korábbi szkepticizmusa, amellyel az új, elődjeinél gyorsabb adatátvitelt és internetalapú multimédiás használatot is lehetővé tevő harmadik generációs (3G) mobilszolgáltatást várták. Tavaly, a széles sávú mobilozásra kiírt tender (HVG, 2004. december 18.) idején még azt latolgatták, hogy a videotelefonon kívül nincs is olyan plusztudása a 3G-nek, amire a hagyományos rendszerek - némi felturbózás után - ne lennének képesek, ez pedig kevés az áttöréshez. Most viszont gőzerővel láttak hozzá a piac megdolgozásához. „Ha nem tudod legyőzni, állj az élére” alapon a T-Mobile Magyarország Távközlési Rt. mindenkit megelőzve, már augusztus 26-án megindította a kereskedelmi szolgáltatást, jóllehet a Nemzeti Hírközlési Hatóság (NHH) tavaly decemberi, a frekvenciahasználati jogosultságról szóló határozatában 12 hónapot adott neki a kezdésre, akárcsak a Vodafone Magyarország Rt.-nek. A mobilpiac-vezetőt kicsit később, október 10-én követte a Pannon GSM Távközlési Rt. is, amely pedig úgy szerzett széles sávú mobilszolgáltatásra alkalmas frekvenciablokkot, hogy egyáltalán nem vonatkozott rá szolgáltatásindítási kötelezettség. Meglepően csendes viszont a Vodafone: a 2G-s előfizetői táborát eddig agresszíven bővítő cégnél hírzárlat van a 3G-fejlesztés ügyében, tavaly év vége óta a Vodafone csak roamingszolgáltatást ajánl, amellyel külföldön ADSL-sebességgel kapcsolódhat az internetre a 3G-kompatibilis készülékkel rendelkező előfizető. „Itt az ideje a hálózat kiépítésének, a piac a széles sáv irányába mozdult” - indokolta a sietséget Maradi István, a T-Mobile vezérigazgató-helyettese, arra utalva, hogy a piacot megdolgozó ADSL-vonalak eladásai minden várakozást felülmúlva bővülnek. Arra senki sem vállalkozik, hogy megbecsülje, milyen gyorsan terjed majd a 3G, csak annyi biztos, hogy az NHH által szabott feltételek nem kényszerítik erőltetett ütemű fejlesztésre a szolgáltatókat: a szerint az év végéig a főváros tágabban vett belvárosát kell lefednie a T-Mobile-nak és a Vodafone-nak, és 2008-ra is csak az ország lakosságának 30 százalékát kell elérniük (a Pannont ilyen kötelezettség sem terheli). A T-Mobile ehhez képest már Budapest 80 százalékát „behálózta”, és az év végére valószínűleg az egész fővárost lefedi, azután pedig a vidéki nagyvárosok következnek, az igények függvényében. Ugyanezt tervezi a Pannon is. Az igényekről viszont egyelőre nem sokat tudni. Hajnal Géza, a Pannon mobil adat- és üzletfejlesztési igazgatója úgy becsüli, hogy a 9,1 millió hazai maroktelefon közül ma 5-6 ezer a 3G-s készülék, s ebből mintegy 3 ezer Pannon-ügyfelek zsebében van. A T-Mobile viszont úgy tudja, csak a saját ügyfeleinél 10 ezer készülék van. Hajnal 2006-tól várja a nagy ugrást; egy év múlva reményei szerint akár 500 ezer előfizetője is lehet az új rendszernek. Az új készülékeken egyébként a beszéd és az adatforgalom díja megegyezik a 2G-s tarifákkal. Az újdonságnak számító videotelefonálást hálózaton belül az év végéig ingyen adják, januártól a T-Mobile-nál 150, a Pannonnál 110 forintos percdíjról beszélnek csúcsidőben, hálózaton kívül, csúcsidőn kívül, hálón belül pedig 60, illetve 90 forint a tarifa. Persze kérdés, hányan kapnak rá a képes telefonálásra; a Pannon saját adatai szerint a 3G-s készülékkel rendelkezők 60 százaléka már kipróbálta az új lehetőséget. De mi sarkallja a 2G-s előfizetőket arra, hogy 3G-re váltsanak? A szolgáltatók főképp a jelenleginél sokkal gyorsabb adatátvitel vonzerejében bíznak. A másodpercenként 200 kilobites teljesítménye miatt 2,5 G-nek becézett, de persze még második generációs EDGE technológiát használó előfizetők például 40 százalékkal nagyobb adatforgalmat bonyolítanak le, mint a hagyományos GPRS-t használó társaik. Hajnal úgy kalkulál, hogy a 384 kilobit teljesítményre képes 3G-felhasználók esetében (az EDGE-előfizetőkhöz képest) megduplázódik majd az adatforgalom. Miközben mind a T-Mobile, mind a Pannon EDGE-hálózata eléri országosan a 60 százalékos lefedettséget, és azt igény szerint bővítik a 3G hálózattal együtt, a szolgáltatók már a 3G szupergyors mobilinternetet, az úgynevezett HSDPA-t (High Speed Downlink Packet Access - nagy sebességű letöltés csomagkapcsolt hozzáféréssel) próbálgatják. Ezzel akár másodpercenként 1 megabites letöltési sebességet is elérhetnek majd a felhasználók, amivel pár másodpercre csökkenhet egy átlagos zeneszám letöltésének ideje. A HSDPA mobiltelefonnal vagy egyéb mobileszközzel nyújt majd gyors internetezési, e-mailezési lehetőséget. A T-Mobile azt ígéri, hogy sikeres tesztek és persze megfelelő eszközök - HSDPA-mobiltelefonok, kártyatelefonok - piacra kerülése esetén 2006 első felében teljes 3G-hálózatán megkezdi e szupergyors szisztéma kiépítését. Azt is kutatják, hogy a szórakoztató multimédiás szolgáltatásokban milyen tartalmakra fogékonyak a felhasználók: játékokat akarnak, zenét töltögetni, videózni vagy éppen élőben nézni mondjuk Robbie Williams koncertjét. Amilyen nehéz belőni a felhasználói igényeket, olyan bizonytalanok a szükséges beruházásokra vonatkozó becslések is. Talán csak az biztos, hogy a szolgáltatáshoz kétszer-háromszor annyi antennára van szükség, mint a 2G-rendszerhez. Mindenesetre a T-Mobile-nál, amely évente általában 20-30 milliárd forintot költ beruházásra, meglehetősen széles sávban határozták meg a várható ráfordításokat: a következő öt-tíz évben összesen 1 milliárd euróra becsülik a cégnél a 3G kiépítésének költségeit. A Pannonnál úgy kalkulálnak, hogy a befektetések, a 2G-hez hasonlóan, négy-öt év alatt térülhetnek meg. Az új rendszer gyors terjedéséhez fűzött reményeiket a szolgáltatók egyebek közt arra alapozzák, hogy a magyar fogyasztók az európai átlagmobilosnál gyakrabban, átlagosan másfél évente cserélnek telefont. És persze a mobilcégek amiatt sem szomorkodnak, hogy a magyar háztartásoknak - a nyugat-európai 70-80 százalékkal szemben - csupán a 18 százalékában van vezetékes internetkapcsolat. Sokan emlékeznek még rá, milyen nagy szerepe volt másfél évtizede a vezetékes telefonvonalak kis számának a mobilok robbanásszerű elterjedésében. Igaz, akkoriban a hiány volt a fő mozgatórugó, ma viszont az internet nélkül élők nagy részének vagy igénye, vagy pénze nincs az otthoni netezésre. VITÉZ F. IBOLYA
__label__járvány 0.672342 __label__közegészségügy 0.106701 __label__orvostudomány 0.0302246 __label__aids 0.0251888 __label__állategészségügy 0.0216253 __label__tudomány 0.00383448 __label__biológiai@@fegyver 0.00338661 __label__egészségügy 0.00256091 __label__egészségvédelem 0.00248262 __label__genetika 0.00182021 $$$ __label__járvány 0.422515 __label__közegészségügy 0.0803675 __label__orvostudomány 0.0267693 __label__aids 0.016413 __label__állategészségügy 0.00592107 __label__organization__who 0.00408014 __label__biológiai@@fegyver 0.00408014 __label__geography__dél-afrika 0.00299103 __label__geography__délkelet-ázsia 0.00272499 __label__geography__afrika 0.00248262 $$$ __label__járvány genre__cikk author__schreiber@@györgy year__1995 $$$ ÚJABB GYILKOS VÍRUSOK?, Halál a trópusokról $$$ ÚJABB GYILKOS VÍRUSOK? Halál a trópusokról AIDS-szerű járványok kiváltásával fenyegethetnek eddig még ismeretlen vírusok. A kutatók már hosszú évek óta regisztrálnak a semmiből – többnyire a trópusi esőerdőből – váratlanul „előlépő” és áldozatokat szedő, majd nyomtalanul visszavonuló kórokozókat, de jellemző módon csak azután fújták meg a világriadót, hogy Washington elővárosában is feltűnt, tombolt, majd felszívódott egy eddig ismeretlen vírus keltette epidémia. Az amerikai főváros egyik kertvárosának állatkereskedője tavalyelőtt riadtan jelentette: ismeretlen kór tört ki a majomházában, az állatok minden testnyílásukon át vérezni kezdtek. A hadsereg neves virológusok bevonásával különítményt szervezett, űrhajósszkafandert öltve behatoltak az állatok közé, s miután elpusztították mind a 450 majmot, hermetikusan lezárták és igen erős fertőtlenítőszerekkel dezinficiálták a majomházat. Később megállapították: a betegséget egy addig sosem látott, nagy hirtelen Reston-vírusnak elkeresztelt kórokozónak a majmok vérrendszerében való elszaporodása váltotta ki. Emberek nem fertőződtek meg, de négy, az állatok vérével egyébként nem is érintkezett állatápoló szervezetében megtalálták a szervezetük által az új vírus ellen kidolgozott ellenanyagot. Amiből levonták a következtetést: a Reston-vírus levegőn át is terjedhet, s képes rá, hogy végrehajtsa a „nagy ugrást” a vírusgazda állati szervezetről az emberire. Amerika menten „reagált”, elvégre egy ekkora sztoriban üzlet is van. Egy Richard Preston nevű újságíró olvasmányos formában, Forró övezet (Hot zone) címmel feldolgozta a Washingtonig ugrott vírusok történetét, s az utóbbi évtizedekben váratlanul kitört, vírus keltette járványok témakörében a napokban jelenik meg A fenyegető járvány (The Coming Plague) címmel egy másik szerző, Laurie Garrett könyve is. Hollywood is sebtiben kapcsolt: a filmstúdiók valóságos versenyfutást kezdtek a Preston-mű filmjogaiért, de aztán hiába győzött a 20th Century Fox, s hiába trombitált össze 50 millió dollárt, valamint neves sztárokat (Robert Redford, Jodie Foster) a címszerepekre, a vállalkozás – épp a szereplők sorozatos lemondásai miatt – kútba esett, s elmarad a Krízis a forró övezetben munkacímű vírushorror ez év elejére tervezett bemutatója. Hamarosan elkészül viszont a Preston-jogokról ugyan lemaradt, de egy fiction-forgatókönyvet íratott konkurencia, a Warner Bross Kitörés (Outbreak) című hátborzongatója, a német Wolfgang Petersen rendezésében, Dustin Hoffmannal a főszerepben. A sztori lényege itt is az, hogy ismeretlen kórokozó kezd tombolni az USA-ban: igaz, ebben kevesebb a megtörtént elem, viszont több az áldozat. Jellemző, hogy a „vírus bármikor átugorhat állatról emberre” ügyben csak akkor hangzott föl a világriadó, amikor Washingtonban tört ki pánik. A virológusok számára ugyanis ez a megállapítás már korábban is meglehetősen közhelyes volt, de szakpublikációik sosem kaptak ekkora nyilvánosságot. Pedig az úgynevezett Marburg-vírus esete már régóta példázta: a trópusi őserdőkből akármikor világ körüli útra indulhatnak ismeretlen kórokozók. Marburgban, a világ egyik vezető oltóanyaggyártójának számító Behring-művek székhelyén 1967. augusztus 8-án fejfájásra, szájszárazságra, szemei kínzó égésére hivatkozva beteget jelentett Klaus F. laboráns. Aztán a testét vörös kiütések lepték el, hasmenése lett, rengeteg vizet vesztett, majd magasra szökött a láza, orra és az injekcióstű-szúrások helye vérezni kezdett, nyugtalan lett, félrebeszélt. Két héttel az első tünetek után elveszítette az eszméletét, és agonizálni kezdett. Amikor meghalt, már tíz másik férfi és egy nő feküdt hasonló panaszokkal a városi klinikán: valamennyien a Behring-művek alkalmazottjai voltak, s munkájuk során mindannyian kapcsolatba kerültek azokkal az Ugandából érkezett cerkófokkal, amelyek kitenyésztett veseszöveteiből az üzem oltóanyagot termelt gyermekbénulás, illetve kanyaró ellen. Nemsokára befutottak azok a jelentések is, hogy hasonló tüneteket észleltek a frankfurti Paul Ehrlich Intézet és a belgrádi egészségvédelmi intézet alkalmazottjainál is, akik szintén ugandai cerkófokkal dolgoztak. Mindhárom helyen szigorú karantén alá vették az alkalmazottakat, s mindazokat, akikkel érintkezhettek, 600 majmot elgázosítottak, de a kórt csak november végére sikerült csillapítani. Marburgban 23 fertőzést és 5 halálesetet regisztráltak, Frankfurtban a 6 fertőződésből kettő végződött halállal, míg a belgrádi 2 megbetegedés nem követelt halálos áldozatot. Eközben a hamburgi trópusi intézetben sikerült „felfedezni” a kórokozót, amelyet első támadása helyszínéről Marburg-vírusnak neveztek el. Megállapították: az emberre átkerülve a vér-, máj- és vesesejtekben szaporodott el, „átgenetikaiprogramozva” (lásd keretes írásunkat) az új gazdi szervezetét. Azt csak utólag konstatálták a kutatók, merő szerencse – és tiszta rejtély –, hogy az Ugandából érkezett kísérleti állatokból, amelyek hosszan tartózkodtak rengeteg más állat társaságában a londoni tranzitállomáson, a vírusok ott és akkor nem ugrottak át más, a kórt másutt is terjeszteni képes élőlényekre. 1976-ben viszont Dél-Szudánban és Zaire-ban támadt, egyszerre 55 falura ismeretlen vírus. A közeli folyóról Ebola-vírusnak elkeresztelt kórokozó – az emberi kötőszövet fő védőproteinjét, a kollagént „felemésztve” – szinte az összes szervet egyszerre támadja meg, illetve olvasztja pépessé. A túlzás nélkül halálvírusnak titulálható Ebola – 500 fertőzést, ebből több mint 430 halállal végződőt okozva – azonban csak zárt körzetben tombolt. A kutatók máig értetlenül állnak az előtt a jelenség előtt, hogy egy már megfertőződött, tehát a vírust hordozó ápolónő a halálát megelőző két napon át sorra felkereste Kinshasa, e túlzsúfolt és rossz higiénés viszonyairól közismert metropolis szinte legforgalmasabb helyeit – sorba állt a külügyben vízumért, taxizott, éttermekben tartózkodott, kórházi ambulanciák dugig telt váróiban üldögélt –, de a benne rejtőző kórokozó nem használta ki a „nagy alkalmat”, a 3 milliós nagyvárosban nem volt megbetegedés, hanem a kór megmaradt a maga körzetében, majd onnan is szép lassan visszavonult, valószínűleg oda, ahonnan jött, a dzsungelbe. A természeti környezet, ha háborgatják, úgy tűnik, vírusokkal (is) válaszol. Csak néhány példa. Az asszuáni gát építésekor a keletkező új vízpart egy, az úgynevezett Rift–Valley-vírust hordozó szúnyogfajtának nyújtott új lakhelyet, a gátépítést követően 200 ezer ember betegedett meg a környéken. Argentínában egy új típusú aratógép bevezetése nyomán kitört a Junín- vagy aratóláz: az új masina feldarálta a vetésben élő egereket, s a vérükben tanyázó vírusok „rápermeteződtek” az aratókra. 1961-ben Brazíliában egy, az őserdőt átszelő autópálya mentén tört ki, valamivel a sztrádaépítés után influenzaszerű járvány; a kórt az új út menti kakaóültetvényeken hirtelen eltenyészett szúnyogfajta által hordozott, Oropouche-vírusnak elkeresztelt kórokozónak tulajdonítják. Az említett összes vírus végrehajtotta a „nagy ugrást” – állati gazdáról emberi szervezetre. De megtette ezt tavaly ősszel az egyelőre csak Ausztráliában észlelt s virológusok által még csak X-nek nevezett vírus is: Queensland mellett 13 versenyló és edzőjük halálát okozva. Vagy a koreai egérfélék hordozta – az emberi szervezetben lázat, tüdővizenyőt, légszomjat kiváltó, s olykor halálos – Hanta-vírus is, amely a koreai háború után átmenetileg átruccant az Egyesült Államokba is, de megemlíthető az emberen láz-ízületfájdalom-belső vérzés tünetegyüttest kiváltó, olykor halálos Dengue-vírus is, amelynek eredeti gazdái Ázsia és Latin-Amerika egyes trópusi szúnyogfajtái. S nem utolsósorban itt van az eddig leghírhedtebb „nagy ugró”, az AIDS-ért felelős HIV-vírus. Ez az ENSZ egészségügyi világszervezete (WHO) szerint eddig 17 millió embert fertőzött meg, s úgy becslik, 2000-re 30 millió lesz a számuk. A kutatók azt feltételezik: az eddig regisztrált HIV- és a hozzájuk igen közeli SIV-vírusok eredeti gazdái különféle majmok voltak, azokról „ugrottak át” az emberre, míg aztán számtalan mutációjukból kifejlődött korunk legveszedelmesebb gyilkosa, a HIV-1. Elrettentő példájául annak, hogy az esőerdőkből bármikor új halálosztó vírus támadhat. Jonathan Mann epidemiológus, a már említett Garrett-könyv előszavában nem kevesebbet állít, mint hogy „az AIDS nem áll egyedül, jóval valószínűbb, hogy csak az első az egész világot elárasztó új járványok közül”. Eddig a virológusok mintegy 500 vírusról állapították meg, hogy képes volt állatról emberre támadni, de feltételezik, erre számtalan, az esőerdők eddig háborítatlan ökoszisztémájában élő, egyelőre ismeretlen vírus is képes lehet. Az Újvilág felfedezésekor az indián őslakosság körében nem a kincs- és vérszomjas hódítók végezték a legnagyobb pusztítást, hanem az általuk becipelt influenza-, himlő- és egyéb vírusok: 56 millió ember – az indián őslakosság 95 százalékának – pusztulása írható számlájukra. Az emberi szervezet ugyanis teljesen védtelen az általa nem ismert vírusokkal szemben. A védekezés eddig ismert egyetlen módja a higiéné és az oltóanyag, legyengített vírusok bejuttatása a szervezetbe, s ezzel ellenanyag-termelés kiprovokálása. Csakhogy ami már sikerült a himlővel, a paralízissel és több más vírus okozta betegséggel szemben, máig megoldatlan például az AIDS vagy akár a még lappangó veszettség esetében. Hogy a szinte évente „felfedezett” új vírusokról ne is beszéljünk. Generális oltóanyag pedig nem létezik, illetve „ha lenne is ilyen – nyilatkozta a Stern magazinnak egy hamburgi kutató –, beláthatatlan veszélyeket jelentenének a mellékhatásai: egy generálisan vírusellenes szer ugyanis általában a sejteket támadná meg...” Így aztán a fel-feltűnő titkos kórokkal szemben valószínűleg sokáig ellenszer nélkül marad az emberiség. A kutatólaborok nincsenek berendezkedve a helyi vagy a viszonylag enyhe lefolyású járványok szérumának a kikísérletezésére, arról nem is szólva, hogy ezek gyártása a kutatókat elsősorban finanszírozó gyógyszerlobbynak nem is volna kifizetődő. SCHREIBER GYÖRGY
__label__nők@@helyzete 0.51563 __label__társadalom 0.0566624 __label__foglalkoztatás 0.0120638 __label__feketegazdaság 0.00971848 __label__munkaerőpiac 0.00885735 __label__prostitúció 0.00858749 __label__szexipar 0.0062999 __label__esélyegyenlőség 0.00318268 __label__család 0.00272499 __label__jövedelem 0.00193673 $$$ __label__nők@@helyzete 0.262852 __label__társadalom 0.22271 __label__geography__németország 0.119213 __label__foglalkoztatás 0.0159164 __label__feketegazdaság 0.0128312 __label__szexipar 0.0116973 __label__prostitúció 0.00782589 __label__külföldi@@munkavállalás 0.0043415 __label__munkaerőpiac 0.00272499 __label__geography__svédország 0.00248262 $$$ __label__nők@@helyzete geography__németország genre__cikk author__forinyák@@éva year__1998 $$$ Német női vállalkozások támogatása, Némbervircsaft $$$ Német női vállalkozások támogatása Némbervircsaft Az üzleti élet a férfiak világa, és ezen az sem változtat, hogy a színes magazinok gyakran mutatnak be sikeres vállalkozó asszonyokat. Egyelőre ők a kivételek, akik erősítik a szabályt, illetve legjobb esetben is a kisebbség sikeres képviselői. Németországban a női vállalkozók üzletindítási esélyei rosszabbak a férfiakéinál; az induláshoz többnyire nélkülözhetetlen hitelek odaítéléséről és az üzlethelyiségek bérbe adásáról általában férfiak döntenek, akik gyakran bizalmatlanul viseltetnek a női kérvényezőkkel és azok üzleti koncepcióival szemben. Ezt megelégelve tíz évvel ezelőtt néhány (nyugat)berlini nő kidolgozott egy javaslatot arra, hogy országszerte létesüljenek olyan vállalkozói centrumok és üzletközpontok, ahol csak női vállalkozók kaphatnak helyet. Az elképzelést tett követte: megalakult a berlini „Némbervircsaft” egyesület, amelyet négy évvel később szövetkezetté alakítottak át. A szövetkezetnek ma már több mint ezer tagja van, akik kétszáz márkától ötvenezer márkáig terjedő összegekért vásároltak maguknak szövetkezeti részesedést – eddig összesen 850 ezer márkáért. A „némberek” 1992-ben a Treuhandanstalttól, a német vagyonügynökségtől megvették egy tönkrement kozmetikai üzem épületegyüttesét. Először annyira bizalmatlanul fogadták a női vállalkozói centrum ötletét, hogy csak nagy nehezen, több fellebbezési eljárás után voltak hajlandóak odaadni a szövetkezetnek az épületet. Az 5,5 hektáros terület rendbehozatalára a berlini szenátus 14 millió márkát szavazott meg a vállalkozó lányoknak és asszonyoknak, amihez a bankoktól további húszmillió márka hitelt kellett kérni renoválásra és egzisztencia-alapítási célokra. Az első női vállalkozók – köztük adótanácsadó-nők, cipésznők, nyomdásznők, biztosítási ügynöknők, könyvkereskedőnők, orvosnők – 1994-ben költöztek be az „iparudvarba”, ahol hatvan szolgáltatási, kereskedelmi, termelői és kézműipari vállalkozás fér meg békésen egymás mellett. Három éve több lakás is elkészült a volt kozmetikai kombinátban, azóta a vállalkozó hölgyek egy része nem csak a „várfalakon belül” dolgozik, de ott is lakik. A munkahely és a lakhely eme szimbiózisa egyébként a 19. századi Berlin találmánya, amely létforma a második világháború után kihalt a városból. A hagyomány újjáélesztése érdekes kísérlet, főleg mert a Némbervircsaft háztömbjében olyan „nőkre szabott” szolgáltatások is helyet kaptak, mint az óvoda, a gyermekmegőrző, de van itt olcsó önkiszolgáló vendéglő, valamint szintén szerény árakkal működő kávézó és étterem is, ahol a biotáplálkozás hívei is találnak kedvükre való ételt a nap minden szakában. Mindez olyan szépen hangzik, hogy nem is lehet igaz. És valóban, a „némbereknek” mostanában anyagi gondjaik vannak. Az üzlethelyiségek és műhelyek 15 százaléka még üresen áll, annak ellenére, hogy a bérleti díj kevesebb mint a fele a városi átlagnak. Minden hiába: nincsen elég női vállalkozó. Márpedig az eredeti kalkuláció az épület maradéktalan bérbeadásával számolt. A hitelező bankok most szokatlan lépésre szánták el magukat: kierőszakolták a szövetkezeti szabályzat módosítását. Eddig csak olyan cégek bérelhettek helyiséget, amelyeknek a tulajdonosa nő. Feltétel volt továbbá az is, hogy az alkalmazottak kétharmada nő legyen. Mostantól viszont olyan cégeket is befogad a szövetkezet, amelyeknek a társtulajdonosa férfi. Így aztán, ha egy férfi vállalkozó hozzá akar jutni az olcsó helyiségek egyikéhez, akkor kinevez egy hölgyet a vállalkozásába társtulajdonosnak, és máris szabad az út a Némbervircsaftba. Az „alapítók” ezt persze nem így gondolták eredetileg, de a realitásokhoz nekik is alkalmazkodniuk kell. A szövetkezet tagjai azért még reménykedhetnek abban, hogy a jövőben egyre több vállalkozótársuk kopogtat náluk. A volt NDK területén ugyanis a munka nélkül maradt nők egyre növekvő hányada menekül a kockázatos és nehéz, ám mégis egyetlen lehetőségként kínálkozó önálló vállalkozásba. Egy tanulmány szerint a céget alapító nők 54 százaléka azért önállósította magát, mert nem volt más választása. Ma már az ország keleti részében az új vállalkozások 32 százalékát alapítják nők (a nyugati tartományokban ez az arányszám csak 21 százalék), és a meglévő 480 ezer keleti cég közül 150 ezer van nők kezében. Míg a politikai fordulat utáni években a nők elsősorban fodrászszalonokat és butikokat nyitottak, az elmúlt években „beszivárogtak” az iparba és a kézművességbe is. Ezeken a területeken az új üzemek tíz, illetve tizenhárom százalékát alapították hölgyek – de ez úgy látszik, még mindig kevés ahhoz, hogy a berlini „Némbervircsaft” üzlethelyiségei megteljenek. Pedig a Deutsche Ausgleichsbank statisztikája szerint a nők korántsem sikertelenek: óvatos vállalkozók, kicsiben kezdenek és lassan haladnak előre. Ennek eredményeként az alapítás utáni első öt évet több mint 90 százalékuk átvészeli. (Ez a bank támogatja a legintenzívebben a keletnémet női vállalkozókat évente mintegy nyolcmilliárd márka kedvezményes hitellel.) Egy felmérésből az is kiderült, hogy a „némberek” elsősorban „némbereket” foglalkoztatnak. Megdőlni látszik tehát – legalábbis Németországban – az az előítélet, hogy a nők inkább férfiakkal szeretnek együtt dolgozni. FORINYÁK ÉVA (Berlin)
__label__pénzügy 1e-05 __label__gazdaság 1e-05 __label__kultúra 1e-05 __label__társadalom 1e-05 __label__külpolitika 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 1.00001 __label__társadalom 0.754925 __label__geography__európai@@unió 1e-05 __label__politika 1e-05 __label__geography__usa 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__állampolgárság __label__menekültek __label__szegénység __label__társadalom genre__grafikon year__2011 $$$ Hontalanok száma $$$ Hontalanok száma 11350301.pdf
__label__politika 0.981463 __label__belpolitika 0.949679 __label__nemzetiségek 0.839744 __label__nemzeti@@függetlenség 0.839744 __label__külpolitika 0.48439 __label__kisebbségek 0.148057 __label__autonómia 0.109716 __label__békefenntartás 0.0420977 __label__délszláv@@rendezés 0.0396488 __label__államszervezet 0.0321107 $$$ __label__geography__koszovó 0.997827 __label__geography__szerbia 0.997209 __label__politika 0.986787 __label__belpolitika 0.960371 __label__nemzeti@@függetlenség 0.932463 __label__geography__szerbia-montenegró 0.817585 __label__nemzetiségek 0.685959 __label__geography__jugoszlávia 0.327678 __label__külpolitika 0.300756 __label__autonómia 0.201823 $$$ __label__külpolitika __label__nemzeti@@függetlenség __label__nemzetiségek __label__politika geography__koszovó geography__szerbia geography__szerbia-montenegró genre__cikk genre__keretes author__németh@@andrás year__2005 $$$ Függetlenedő Koszovó $$$ Függetlenedő Koszovó Az ENSZ Biztonsági Tanácsa hétfőn jóváhagyta, hogy november folyamán megkezdődjenek az ENSZ-kormányzás alatt lévő Koszovó tartomány végleges státusáról folyó nemzetközi tárgyalások. Bár a nagyhatalmak képviselői cáfolják, hogy már most tudják, mi lesz a legalább egy évig folyó tárgyalások kimenetele, az egykori szerb tartomány alighanem hamarosan elnyeri függetlenségét. Az USA és az Európai Unió néhány hete látványosan szakított azzal az 1999 nyara - a Jugoszlávia elleni NATO-háború vége - óta hangoztatott elvvel, miszerint csak akkor lehet szó a 2 milliós tartomány végleges jövőjének meghatározásáról, ha már sikerült megteremteni a normális élethez szükséges feltételeket. Azaz ha az albán többség tiszteletben tartja a szerbek kisebbségi jogait, és lehetővé teszik a mintegy 150 ezer elmenekült szerb hazatérését. Ezekből egyelőre semmi sem valósult meg - ezt megerősítette a koszovói helyzet felmérésével megbízott norvég diplomata, Kai Eide is, ennek ellenére úgy vélekedett, hogy érdemes megkezdeni a tárgyalásokat, mert a párbeszéd hiánya semmiképpen sem vezet a helyzet javulásához. Miután egyik napról a másikra megszűnt létezni az egyik alapelv, a napokban Pristinában és Belgrádban tárgyaló amerikai államtitkár, Nicholas Burns bejelentette, hogy Washington véleménye szerint Koszovó népének magának kell döntenie, milyen jövőt akar. Ha Washington valóban népszavazásra akarja bocsátani Koszovó státusának kérdését, meglehetősen biztosra megy, hiszen a mintegy 2 millió albán mellett kevesebb mint 200 ezer szerb él a több évszázados török megszállás előtt még szerb többségű tartományban. Szerb források szerint egyébként az USA részben azért is sürgeti a koszovói rendezés felgyorsítását, mert fel akarja számolni a költséges és jelentős amerikai erőket lekötő nemzetközi koszovói békefenntartó erőt, a 17 ezres Kfort. Az is a háttérben meglévő megegyezés létére utal, hogy a cáfolatok dacára az utóbbi napokban több, különböző forrásból származó, ám egymáshoz mégiscsak hasonlító állítólagos rendezési terv látott napvilágot. A hivatalosan nem létező tervezet szerint Koszovó egy éven belül olyan feltételes függetlenséget kapna, amely azt jelentené, hogy kikerült ugyan a jelenleg nem is létező szerb fennhatóság alól, ám a tartomány néhány évre - Boszniához hasonlóan - nemzetközi protektorátus alá kerülne, és a nagyhatalmak képviselői ellenőriznék, hogy az albánok tiszteletben tartják-e a szerbek és a többi kisebbség jogait. A végleges függetlenség csak akkor jöhet el, ha a koszovói albánok valódi demokráciát hoznak létre, illetve Szerbia és a függetlenné váló Koszovó 2015 körül az EU tagjává válik. A HVG belgrádi forrásai szerint ugyan a szerbiai politikai elit már évek óta tudatában van annak, hogy aligha tarthatja meg Koszovót, változatlanul nem tudja, miképpen lesz képes elfogadtatni a közvéleménnyel a szerb kultúra és vallás bölcsőjének számító területről való lemondást. A szerbek jelenleg hivatalosan „autonómiánál többet, függetlenségnél kevesebbet” ajánlanak, ám a hangzatosnak tűnő szlogen mögött nincs valóságos tartalom. Szerbia tehetetlenségét talán az egykor a koszovói ügyek koordinálásával megbízott Nebosja Csovics nyilatkozata tükrözi a legjobban. „Belgrád már föladta Koszovót, és miközben Szerbia álpatrióta nyilatkozatokat szajkóz, csak azzal próbálkozik, hogy valamit javítson a tartományban élő szerbek sorsán” - mondta a hivatalából felállított politikus. A rendezési tervek terén feltűnő passzivitást tanúsító Szerbia a koszovói függetlenség veszélyes következményeire igyekszik felhívni a világ figyelmét. „A Szerbia akaratával ellentétes döntés újabb feszültségeket teremt a Balkánon, és láncreakciót válthat ki a térség országaiban. Egyebek mellett Dél-Szerbiára, Macedóniára, a boszniai szerbek köztársaságára vagy Görögországra gondolok” - nyilatkozta szerb újságíróknak Csovics utódja, Szanda Raskovics-Ivics. Az albánok viszont teljes egységben sorakoznak fel a teljes és feltétel nélküli függetlenség mögött: a mérsékeltek és az egykori fegyveres gerillák is elképzelhetetlennek tartanak bármiféle szerb befolyást. A függetlenség ügyében elért egyezség ellenére az albán politikai erők között komoly különbségek vannak, és biztosra vehető, hogy a feltételes függetlenség elnyerése után kiéleződnek a belpolitikai ellentétek. Ez már csak azért is valószínű, mert a HVG értesülései szerint tovább romlott az állapota a tüdőrákban szenvedő Ibrahim Rugovának, s ha a legnagyobb tekintéllyel bíró koszovói politikus kénytelen lesz elhagyni a politika színpadát, a vezető szerepre törekvő többi erő (HVG, 2005. július 16.) kíméletlen harcba kezd egymással. NÉMETH ANDRÁS
__label__belpolitika 1.00001 __label__kormányalakítás 0.72488 __label__kormány 0.615098 __label__országgyűlés 0.109716 __label__békefenntartás 0.0716012 __label__országgyűlési@@választás 0.0384762 __label__iszlám 0.0362301 __label__kisebbségek 0.0362301 __label__alkotmány 0.0275953 __label__csapatkivonás 0.0174525 $$$ __label__belpolitika 1.00001 __label__geography__irak 1.00001 __label__kormányalakítás 0.771854 __label__kormány 0.731069 __label__alkotmány 0.327678 __label__person__ijad 0.256842 __label__person__allavi 0.256842 __label__csapatkivonás 0.125933 __label__békefenntartás 0.115971 __label__person__huszein 0.0980893 $$$ __label__belpolitika __label__elnökválasztás __label__kormány __label__kormányalakítás __label__terrorizmus geography__irak person__dzsafari person__ibrahim person__talabáni person__dzsalal genre__cikk author__keresztes@@imre year__2005 $$$ IRAKI KORMÁNYALAKÍTÁS, Káin és Bábel $$$ IRAKI KORMÁNYALAKÍTÁS Káin és Bábel Az iraki parlament megválasztotta az ország háromfős elnökségét, és Dzsalal Talabáni személyében kurd politikus az államfő. A síita Ibrahim Dzsafari megkezdhette az új kormány megalakítását, amelynek egyik legnehezebb feladata a szunniták bevonása a politikai életbe és az erőszak visszaszorítása. Ha Szaddám Huszein, Irak volt diktátora valóban tévén nézte Dzsalal Talabáni múlt szerdai elnöki beiktatását, eltűnődhetett azon, mekkorát fordult a világ. A kurd gerillából iraki elnökké emelkedett Talabáni - aki az első nem arab egy arab ország államfői székében - esküdt ellensége volt a 2003. márciusi amerikai invázió által megbuktatott és az év decemberében történt elfogása óta egy bagdadi börtönben sorsára váró Huszeinnek. Ami azonban nem jelentette azt, hogy útjuk olykor nem találkozott, például amikor Talabáni 1991 tavaszán - nyilván taktikai megfontolásból - átmenetileg behódolt Huszeinnek. A kurdok - az elnyomás végében bízva - akkor is ünnepelték hősüket, mint ahogy most is. Talabáni elnökké választása kétségkívül történelmi jelentőségű, hiszen jelzi az ország lakosságának ötödét adó kurdok politikai erejét. Bár az elnöki poszt leginkább ceremoniális, Talabáni aligha elégszik meg csupán protokollfeladatokkal. Egyik első elnöki interjújában máris közölte, hogy személy szerint ellenzi a halálbüntetést, amivel talán az ország lakosságát akarta felkészíteni egy alkura. Az új bagdadi kormányzat hírek szerint „komolyan fontolgatja”, hogy megkegyelmez Huszeinnek, akit a halálbüntetés helyett életfogytiglanra ítélnek csupán, ami a volt elnökhöz hű szunnita lázadók központi követelése az erőszakról való lemondásért cserébe. Huszein és társainak tárgyalása várhatóan ez év második felében kezdődhet el, de sokan máris türelmetlenek, és kötelet követelnek a volt diktátornak. Talabáni - és két alelnöke, a síita Adel Abdul Mahdi és a szunnita Gazi Javar - megválasztásával két és fél hónappal a parlamenti választás után Irak jelentős lépést tett az új ideiglenes kormány felállítása felé. A kurd elnök azon nyomban meg is bízta a síita Ibrahim Dzsafarit a kormányalakítással. Bár a januári törvényhozói választáson a síiták megszerezték a 275 fős parlament helyeinek a többségét, és a másodikként befutó kurd blokkal kétharmados többséget tudhatnak magukénak, a síita-kurd szövetség stratégiai okokból nem akarta kizárni a hatalomból a múlt rendszerben uralmon lévő szunnitákat sem. Az ország lakosságának 20 százalékát kitevő szunniták egyébként a választás bojkottálása miatt csupán 17 helyet szereztek a törvényhozásban. Dzsafari jelezte, hogy a talán két hét múlva létrejövő kormányában több miniszteri posztot is szán a szunnitáknak, akik egyébként megkapták a parlamenti elnöki posztot is. Várhatóan szunnita lesz a védelmi miniszter, ami ismét csak üzenet a főként szunnita lázadóknak. Valószínű az is, hogy az előző kormányban a külügyekért felelős kurd Hosjar Zebari megőrzi posztját. Ijad Allavi, a múlt héten lemondott átmeneti kormányfő - akinek világi listája 40 helyet szerzett a parlamentben - jelezte, kész csatlakozni az új kormányhoz, de lapzártánkig nem derült ki, milyen feladatot kap. Részvételével a koalíció végképp nemzeti egységkormány jelleget ölt majd. Ám ha sikerül is megegyezni a kormánytagokban - komoly vita övezi például, hogy ki legyen az olajipari tárca gazdája -, még nehezebb feladatnak ígérkezik az új, végleges alkotmány létrehozása, amit az átmeneti rendelkezések szerint augusztus közepéig be kéne fejezni. Az 58 éves Dzsafari - aki a síita iszlámista lista egyik meghatározó pártjának a vezetője - mérsékelten vallásos, de eddig nem körvonalazta igazán, hogy mekkora szerepet szán az iszlámnak az új alkotmányban. Az inkább világias kurdok és szunniták attól félnek, hogy a síiták - ha nem is az iránihoz hasonló muszlim teokráciában gondolkodnak, de - túl nagy hangsúlyt helyeznek a vallási előírásokra. A másik komoly vita az északi kurd autonómia határa. A kurdok maguknak követelik Kirkukot, az északi olajmezők központját, és az olajjövedelmekből is magasabb arányt akarnak kicsikarni. Az állami berendezkedést illetően a kurdok és a szunniták ugyan egy táborban találhatják magukat, a kurdok „olajéhsége” a síitákat és a szunnitákat sodorhatja egy oldalra. Ám a választást megnyert síita iszlámista szövetség sem egységes, nem is beszélve arról, hogy a tavaly kétszer fellázadt, de mostanáig csöndben maradt Moktada al-Szadr radikális síita hitszónok több tízezer híve tüntetett szombaton Bagdadban az amerikai jelenlét ellen és Huszein tárgyalásának mihamarabbi megkezdését követelve. Talán a legnagyobb kihívás az új kormánnyal szemben az ellenállás letörése, a biztonság megteremtése lesz. Kétségtelen, hogy egyre több jel mutat a szunniták megbékélése irányába. Április elején például 64 szunnita imám és vallásvezető közös közleményben szólította fel a szunnitákat, hogy csatlakozzanak az új iraki hadsereghez. Az is elképzelhető, hogy Huszein életének meghagyásával talán sikerül pacifikálni az előző rezsimhez kötődő katonai és egyéb fegyveres szolgálatok volt tagjait. De nem egészen világos, hogy a volt diktátorhoz és az egykori Baath Párthoz tartozó körök mekkora szeletét képviselik a megosztott és sokszínű ellenállásnak. Az al-Káida terrorhálózat iraki szárnyának tartott, a jordániai Abu Muszab al-Zarkavi vezette csoport például elutasította a Talabáni és Dzsafari által is szóba hozott esetleges amnesztiaajánlatot. Míg az amerikai katonák elleni támadások száma kétségtelenül csökkent, az öngyilkos merényletekben továbbra is sokan halnak meg. Nem hivatalos adatok szerint a civil áldozatok száma például a tavaly novemberi 328-ról februárban 543-ra emelkedett. Az adatok azt mutatják, ahogy az iraki erők kezdik átvenni a biztonsági feladatokat az amerikai erőktől, a gerillák támadásai mindinkább az irakiak ellen irányulnak. A jelenleg 151 ezer fős új iraki fegyveres erőkből azonban csak néhány egység valóban hadra fogható. Az ellenállás fegyveres tagjainak számát legalább húszezerre teszik, de ebben benne vannak a volt rezsim tagjai is. Más kérdés, hányan lehetnek az erőszak jó részéért felelős bűnözők. Huszein 2002 októberében - hónapokkal az invázió előtt - kinyittatta a börtönök kapuit, és a politikai foglyokkal együtt több tízezer gyilkos, tolvaj, gengszter is kiszabadult. Iraki kormányforrások azt sem zárják ki, hogy számuk akár a 110 ezret is elérheti. A bagdadi kormány múlt héten közzétett első becslése szerint a gerillák és a gengszterek az utóbbi két évben összesen hatezer irakit öltek meg, és ötezret raboltak el, utóbbi szám a be nem jelentett eseteket nyilvánvalóan nem is tartalmazza. Aligha csoda ezek után, hogy Irak egyik legnépszerűbb televíziós műsora a „Terrorizmus az igazságszolgáltatás markában” című valóságshow, amelyben a szereplők nem önként jelentkezők, hanem elfogott fegyveresek, akik azt mesélik el, hogyan öltek, raboltak vagy fejeztek le embereket. A The Washington Post szerint a műsorból sokszor kiderül, hogy a magukat ellenállóknak nevezők alig ötven dollárért bármit megtesznek úgymond az iszlám nevében. KERESZTES IMRE
__label__cégbíróság 0.268951 __label__cégjog 0.090103 __label__bíróság 0.0875738 __label__céginformáció 0.0518555 __label__igazságügy 0.0267693 __label__kft 0.00913564 __label__cégek 0.00670285 __label__gyógyszertár 0.0062999 __label__büntetés-végrehajtás 0.00539494 __label__összeférhetetlenség 0.00539494 $$$ __label__geography__magyarország 1.00001 __label__cégbíróság 0.585111 __label__céginformáció 0.129413 __label__cégek 0.125933 __label__bíróság 0.0600966 __label__összeférhetetlenség 0.0534133 __label__cégjog 0.0302246 __label__számvitel 0.028446 __label__kft 0.0136468 __label__büntetőeljárás@@jog 0.00670285 $$$ __label__cégbíróság __label__céginformáció geography__magyarország genre__cikk genre__keretes year__1997 $$$ Bírósors $$$ Bírósors A cégbíróságok egy része nem egyszerűen maga előtt görgeti az elintézetlen, hátralékos ügyeit, hanem szépen hizlalja is ezt a „hólabdát”. Az országban messze a legnagyobb Fővárosi Cégbíróság egy-egy bírája tavaly havonta átlagosan 78 ügyet fejezett be, miközben 101 új beadványt kapott. Így alig több mint háromhavonta sikerült egy hónapi munkájuknak megfelelő hátralékot felhalmozniuk. Országos összehasonlításban is aránytalanul rossz a fővárosi helyzet: miközben tavaly a cégbíróságokhoz érkezett 442 738 ügyből 162 597, azaz 36,7 százaléknyi jutott az 51 budapesti bíróra, akik a 127 cégbíró több mint 40 százalékát adták, a 101 231 darabos országos ügyhátralékból 61 709 volt fővárosi. Egy bíróra átlagosan 3500 új ügy jutott tavaly, a budapestiekre csak 3162, míg a cégbírók az országos átlag szerint tavaly 1510 üggyel birkóztak meg, szemben az 1267 „ügyes” fővárosi adattal. Messze a két somogyi bíró bizonyult a leghatékonyabbnak, havonta átlagosan 3064 elintézett üggyel, míg a sereghajtó – 816-os átlaggal – Baranya megye volt. Noha a borsodi bírók átlaga „csak” 2154 volt, ebben a megyében tavaly folyamatosan csökkent a hátralék, hiszen egy-egy cégbíró 125 ügyet fejezett be, miközben 112 új beadványt kapott. A társasági, valamint a cégjogról készített igazságügy-miniszteri előterjesztés szerint „még mindig a cégbejegyzések elhúzódása, a cégeljárás bizonytalansága képezi a társasági jog hatályosulásának leggyengébb pontját”. A megoldás a tárca szerint részben a cégbíróságok anyagi-személyi feltételeinek valamelyes javítása lenne, de a „pénzosztásnál” erőteljesebben kellene hangsúlyozni a jobb munkaszervezés követelményét – egy szakmai megbeszélésen Sárközy Tamás csak félig viccesen megemlítette, hogy az ügyhátralék megszüntethető lenne a ledolgozásáig kimondott szabadságolási tilalommal is –, másrészt pedig jogszabályi változtatás. A kritikus Fővárosi Cégbíróság „átvilágítását” éppen most végezteti az Igazságügyi Minisztérium, s talán a cégnyilvántartás működésétől sem független, hogy Vastagh Pál rendkívül harciasan akadályozta meg Szabó Sándornak, a bírók körében népszerű volt elnöknek az újbóli kinevezését a Fővárosi Bíróság élére. Az is elképzelhető persze, hogy például az ügyfélfogadás rendjének módosításával, az adminisztrációs személyzet bővítésével is javítható a teljesítmény. Fontosabbnak ígérkeznek azonban a jogszabályi változások: a tervek szerint a korlátlan tulajdonosi felelősséggel járó társaságokra – például betéti vagy közkereseti társasága – a cégbíróknak az eddigieknél sokkal kevésbé kellene figyelniük, e cégek bejegyzését, az adataik módosítását bírósági fogalmazók, illetve a későbbiekben főiskolai végzettségű „jogtechnikusok” is intézhetnék, csak a cégjegyzékből történő törléshez maradna szükséges a bírói intézkedés. Még a garanciális szempontból fontosabb kft-k, rt-k esetében is a koncepció szerint csökkenne a bírók munkaterhe, például nem kellene részletezni a tevékenységi köröket – egy-egy cégkivonatnak ma sokszor a kétharmadát-háromnegyedét adja a tevékenységi lista –, nem kellene a bíróknak ellenőrizniük, hogy a társaságok rendelkeznek-e a más törvények által megkövetelt szakmai képesítésekkel.
__label__csomagolóanyag 0.144159 __label__környezetvédelem 0.0827073 __label__veszélyes@@hulladék 0.0488678 __label__környezetvédelmi@@adó 0.0420977 __label__hulladék 0.028446 __label__betétdíj 0.0216253 __label__hulladékfeldolgozás 0.0140736 __label__hulladékgyűjtés 0.00942259 __label__műanyagipar 0.00256091 __label__radioaktív@@hulladék 0.00233316 $$$ __label__geography__magyarország 1.00001 __label__veszélyes@@hulladék 0.287778 __label__hulladékfeldolgozás 0.256842 __label__csomagolóanyag 0.245095 __label__hulladék 0.136618 __label__környezetvédelem 0.0953595 __label__környezetvédelmi@@adó 0.0384762 __label__betétdíj 0.0341104 __label__geography__bajorország 0.00447838 __label__organization__környezetvédelmi@@minisztérium 0.0036036 $$$ __label__hulladék __label__hulladékgyűjtés geography__magyarország geography__székesfehérvár genre__olvasói@@levél author__lukács@@bence year__2002 $$$ Program, gazda nélkül $$$ Program, gazda nélkül A szelektív hulladékgyűjtési kezdeményezésekről szóló cikkük (HVG, 2002. június 29.) kapcsán megemlíteném, a gyűjtőszigetes megoldáson kívül (ahol a papír-, a műanyag, az üveg- és más hulladékokat konténerekben összegyűjtik) Székesfehérvár lakótelepein szervezett papírgyűjtés is megvalósult mintegy 300 edénnyel. A szigetek száma önmagában nem biztos, hogy megfelelő összehasonlítási alapot jelent, Székesfehérváron ugyanis anyagfajtánként 750 literes edények állnak rendelkezésre, míg Veszprémben némely szigeten e kapacitásnak csak a harmada, s persze az ürítési gyakoriság is számít. A Fogyasztóvédelmi Főfelügyelőség tavaly őszi „húzása” miatt (a visszaváltható csomagolás rossz színben való feltüntetése az eldobhatóval szemben) megbírságolt Pepsi esetében fordult csak elő, hogy a vásárlók elpártoltak a betétdíjas termékektől. Így az a cég, mely hazánkban elsőként jelent meg visszaváltható kétliteres műanyag palackkal, most ezt a csomagolásfajtát előre megfontoltan megszünteti. Az ilyen lépések orvoslására várjuk bizakodva a még ez évre ígért „betétdíj-kormányrendeletet”. LUKÁCS BENCE (SZÉKESFEHÉRVÁR)
__label__befektetés 0.847978 __label__tőzsde 0.164526 __label__pénzügy 0.122533 __label__cégek 0.0851091 __label__menedzsment 0.0550153 __label__gazdaság 0.0474359 __label__vagyonkezelés 0.0460439 __label__kockázati@@tőke 0.0185566 __label__vezetőváltás 0.0169249 __label__bróker 0.016413 $$$ __label__geography__magyarország 1.00001 __label__befektetés 0.96591 __label__vagyonkezelés 0.377551 __label__tőzsde 0.136618 __label__cégek 0.122533 __label__menedzsment 0.0780882 __label__person__mészáros@@lőrinc 0.0518555 __label__person__csányi@@sándor 0.0311538 __label__vezetőváltás 0.0229874 __label__pénzügy 0.0222962 $$$ __label__befektetés __label__tőzsde __label__vagyonkezelés geography__magyarország person__ádámosi@@györgy person__csányi@@sándor person__mészáros@@lőrinc organization__altera@@nyrt. organization__appeninn@@nyrt. genre__cikk author__gyenis@@ágnes year__2017 $$$ | APPENINN | ÁDÁMOSI GYÖRGY | MÉSZÁROS LŐRINC |, Spekulációs profit $$$ | APPENINN | ÁDÁMOSI GYÖRGY | MÉSZÁROS LŐRINC | Spekulációs profit Egyik tőzsdei cégből a másikba, a felfutó Appeninnből a Buda-Cash-csőd miatt megbicsaklott Alterába nyergel át a Csányi Sándorhoz fűződő barátságáról ismert üzletember, Ádámosi György. Gyökeresen felforgatják az önmagát alternatív befektetési társaságnak mondó Altera Nyrt.-t november 16-án: újraválasztják a vezérkarát, átalakítják a részvényeit, és új székhelyre költöztetik. Teszi mindezt a Svájcban bejegyzett Lehn Consulting alig több mint 10 százalékos tulajdonrésszel, ám azoknak az elsőbbségi részvényeknek a kizárólagos birtokában, amelyekkel valamennyi közgyűlési határozatot meg lehet vétózni. A Lehn Consulting szép csendben szállt be a tőzsdei Alterába, hódításáról csak október 16-án, a mostani közgyűlés meghirdetésének napján adott hírt. A befektetők figyelmét sokkal inkább az a nyár végi esemény kötötte le, hogy a Lehn Consulting feladta az ingatlanpiaci felfutásban 20 milliárd forintos eszközértékűre duzzadt, 2017 első felében mérsékelten veszteséges Appeninn Nyrt.-t, amelyet több lépésben Mészáros Lőrinc Konzum-érdekeltségeinek enged át. Ennek hírére valóságos spekulációs őrület kezdődött. Az Appeninn papírjai november elején már korábbi értékük négy- és félszeresét érték, a kisbefektetők pedig úgy döntöttek, a vételi ajánlat ellenére sem szállnak ki a cégből, mert lám, megéri Mészárosék mellett maradni. Nagy szolgálatot tettek ezzel a felcsúti gázszerelőből lett oligarchának, hiszen így komoly adóelőnyt élvező, szabályozott ingatlanbefektetési társasággá alakíthatja az Appeninnt. A kisbefektetők kiszolgáltatottságát jelzi ugyanakkor, hogy a nagy reményű ingatlancég árfolyama a múlt héten zuhant, igaz, még így is a háromszorosa a Mészáros felbukkanása előttinek. Azt egyelőre nem tudni, mi lesz az Altera sorsa. Spekulációs vételi hullám híján a cég árfolyama az elmúlt egy évben „csak” megduplázódott, igaz, gazdasági teljesítménye még erre sem adott okot. Az alig több mint négy éve a tőzsdére került részvénytársaság sajátos befektetési politikát folytat: világszerte vásárol olcsó, ígéretes, de olykor rizikós cégek részvényeiből és kötvényeiből, darabonként maximum a tőkéje két százalékát áldozva rájuk. Azok egy részét, például a Microsoft-részvényeket, a 2015 elején becsődölt Buda-Cash Brókerházban vezetett értékpapírszámlán tartotta. Vesztére, hiszen ehhez a vagyonhoz nem vagy csak részlegesen juthatott hozzá, legalábbis erre utal, hogy tavaly több mint 100 millió forintot le kellett írnia. Az idei első félévben pedig a dollár gyengülésén és például a horvát Agrokor vagy a spanyol energetikai Abengoa cégek kötvényein veszített. Hiába nyert ezzel szemben a CIG Pannónia Biztosító, egy kínai napelemgyár vagy egy román befektetési cég papírjain, mérlege 40 milliós mínuszba lendült. Részben azért is, mert tavaly áttért a nemzetközi számvitelre, amelyben a saját részvényeket nem lehet tőkeelemként figyelembe venni. Saját tőkéje markánsan, 264 millió forintra zuhant, ami már alig több a jegyzett tőke kétharmadánál. „Hosszú távú terveim vannak a magyar tőkepiacon. Folyamatosan vizsgálom az új befektetési lehetőségeket, különös tekintettel a Budapesti Értéktőzsdére, ahol az Altera stabil háttérrel, ígéretes jövővel rendelkezik” – mondta a HVG-nek az általa 2009-ben alapított Appeninnből kiszálló, az Alterát átvevő, a svájci Lehn Consultingot tulajdonló Ádámosi György, aki még ma is az Appeninn elnöke. Ám sem a jövőbeni terveit, sem az Appeninnben még meglévő 15 százalékos pakettje átadásának időpontját nem konkretizálta. S bár látszólag nagyon olcsón válik meg az ingatlancég befolyásoló részesedésétől, az őt ismerők azt mondják, nem kell félteni, nem járt rosszul, „Mészárosék tisztességesen fizetnek”. Az üzletember arról nem nyilatkozik, gyakorolt-e rá bárki nyomást, hogy most és így hagyja el az Appeninnt. Pedig Ádámosi sem kispályás, Csányi Sándor OTP-vezér jó barátja, korábbi üzlettársa és budai társasházi szomszédja. A svájci lakhelyéül megjelölt Appenzellben pedig Csányinak az agrárbirodalmát igazgató fia, Attila is lakott (igaz, más magyar üzletemberek is megfordultak a településen, például Erős János exbankár). Idősebb Ádámosi Gyögy pedig egyetemi csoporttársa volt a bankelnöknek, és szintén üzleti bizalmasának számít. Az ifjabb Ádámosi több lábon áll Magyarországon, svájci érdekeltségein – főképpen a Lehn Consultingon – keresztül elsősorban ingatlanos profilú cégeket birtokol. Vadonatúj alapítású részvénytársaság például a vagyonkezelő holdingként, ötmillió forinttal indított Downhill Property, amelynek menedzsere a pillanatnyilag még az Appeninnben is pénzügyi vezető Prutkay Zoltán. Az idén jött létre a szintén appeninnesek által vezetett, 300 milliós M5-Projekt Ingatlanfejlesztő is, amelyből a Lehn mostanra kiszállt, és az útdíjfizetési rendszer kiépítéséről ismert milliárdos vállalkozó, Emőri Gábor érdekeltségei lettek a tulajdonosai. Emőri több vállalkozásban is cégtársa Ádámosinak, az volt az Appeninnben is, június végén még közvetve majdnem 19 százalékban. Kitűnő érzékkel vette be Ádámosi az Alterát. Október 20-án ugyanis a cég mindkétfajta elsőbbségi részvénypakettje – a vétójogot biztosító mellett a mindenkori nyereség legalább 20 százalékára jogot adó is – teljes mértékben hozzá került. Így, kis túlzással, minimális befektetéssel azt tesz, amit akar. A papírokat az eddigi vezetők adták el neki, elősegítve a hatalomátvételét. „Az első három évünk szép volt, utána azonban a brókerbotrány súlyosan érintette a céget: esett a részvények árfolyama, csökkent a forgalma, befektetési mozgástere beszűkült. Ezért a kiszállásunk és a lemondásunk nem érzelmi kérdés” – indokolta a történteket a HVG-nek az eddigi elnök és résztulajdonos Szabó Barnabás. Neki és egyik vezetőtársának, a korábbi westeles vezérigazgató-helyettes Iváncsics Pálnak maradtak még törzsrészvényei – fűzte hozzá. Tőkeemelést vár a leköszönő vezérkar az új tulajdonostól, akinek az új menedzsment és az ellenőrző testületek megszavazásakor figyelembe kell vennie a többi részvényes akaratát is; a döntésekhez a Lehn Consulting esetleges vétója után is részvényesi többségre van szükség – állítja Szabó. Ám ha menniük kell, az Altera eddigi irányítói a saját cégeikre koncentrálnak: Szabó a korábban az Alterában is tulajdonos AWM Pénzügyi Holdingra, az amerikai születésű Szabadhegy Kristóf – aki a máltai lovagrend tagja – a KEVE Zrt. nevű családi agrárvállalkozására, Iváncsics pedig a résztulajdonában lévő Portus Buda Group befektetői cégcsoportra. Ami a későbbieket illeti, egy tőkeerősebb Altera vonzó célpont lehet a kisebb tőzsdei cégeket előszeretettel bekebelező Mészáros Lőrinc számára is. De hogy ezzel a lehetőséggel mennyire kell számolni, arról csak a csütörtöki (lapzártánk utáni) közgyűlés után sejthetnek meg valamit a befektetők. Ekkor kiderül, hogy kiket választanak meg vezető pozíciókba, és hogy felbukkannak-e közöttük Mészáros kinyújtott karjaként ismert üzletemberek. GYENIS ÁGNES
__label__pénzügy 1.00001 __label__bank 0.999522 __label__pénz-@@és@@tőkepiac 0.206904 __label__gazdaság 0.177821 __label__értékpapírpiac 0.0351548 __label__állampapír 0.0185566 __label__befektetés 0.00264167 __label__betétbiztosítás 0.00240673 __label__bankrendszer 0.00240673 __label__hitelképesség 0.00206074 $$$ __label__pénzügy 1.00001 __label__geography__magyarország 1.00001 __label__bank 0.999099 __label__organization__pénzügyi@@szervezetek@@állami@@felügyelete 0.341593 __label__értékpapírpiac 0.0656148 __label__gazdaság 0.0362301 __label__pénz-@@és@@tőkepiac 0.0124417 __label__hitelképesség 0.00782589 __label__hitel 0.00782589 __label__organization__citibank@@rt. 0.00713143 $$$ __label__állampapír __label__bank __label__gazdaság __label__pénz-@@és@@tőkepiac __label__pénzügy geography__magyarország geography__nagy-britannia organization__hsbc@@holding organization__pénzügyi@@szervezetek@@állami@@felügyelete genre__hír year__2009 $$$ Megbírságolt spekuláns $$$ Megbírságolt spekuláns A Pénzügyi Szervezetek Állami Felügyelete (PSZÁF) 80 millió forintra bírságolta a londoni székhelyű HSBC Bankot, mivel tavaly októberben kiugróan alacsony árfolyamon és magas hozammal kötött eladási (angol elnevezéssel: short) ügyleteket nagy mennyiségű, 2023-ban lejáró magyar állampapírokra. A felügyelet összefüggést állapított meg a HSBC ügyletkötése és az állampapírhozam-szintek megugrása között. Súlyosbító körülménynek számított, hogy az ügyletkötésre október 10-én került sor, amikor a forintot és az OTP-részvényeket spekulációs támadás érte, amelyet csak a Nemzetközi Valutaalap, az Európai Bizottság és a Világbank összesen 25,1 milliárd dolláros mentőcsomagjának a bejelentésével sikerült visszaverni. A PSZÁF enyhítő körülményként értékelte, hogy a HSBC veszteséget realizált, és az eljárás során maximálisan együttműködött. Még tart ugyanakkor az a felügyeleti vizsgálat, amely azt hivatott kideríteni, hogy a 2003. januári forinterősödési spekulációban is tevékeny szerepet vállalt amerikai Morgan Stanley befektetési bank november 5-ei szektorelemzése – amely a kelet-közép-európai bankok részvényeit „jó okkal olcsóknak” minősítette – hozzájárult-e az OTP-részvények egy nap alatt több mint 10 százalékos leértékelődéséhez.
__label__külpolitika 0.999537 __label__légi@@közlekedés 0.932463 __label__külkereskedelem 0.0851091 __label__földgázpiac 0.0695518 __label__áruszállítás 0.0534133 __label__gazdasági@@szankciók 0.0203424 __label__fegyveres@@konfliktus 0.0047652 __label__légikatasztrófa 0.0036036 __label__energiaellátás 0.00289958 __label__közlekedés 0.00233316 $$$ __label__geography__oroszország 1.00001 __label__geography__ukrajna 0.999552 __label__külpolitika 0.921932 __label__légi@@közlekedés 0.320831 __label__földgázpiac 0.0474359 __label__gazdasági@@szankciók 0.028446 __label__organization__malaysia@@airlines 0.028446 __label__organization__transznyeft 0.00240673 __label__organization__naftohaz@@ukrajini 0.00226185 __label__kereskedelem 0.00206074 $$$ __label__földgázpiac __label__külkereskedelem __label__külpolitika geography__oroszország geography__ukrajna organization__gazprom genre__hír year__2015 $$$ Orosz–ukrán adok-kapok $$$ Orosz–ukrán adok-kapok Csökkent a közép-európai országokat is fenyegető újabb téli orosz–ukrán gázháború veszélye, miután Moszkva bejelentette, hogy felújítja a tavasszal felfüggesztett ukrajnai gázszállításokat. A Gazprom orosz állami gázipari monopólium az után döntött így, hogy megkapta Kijevtől az előre fizetendő 500 millió dolláros vételár felét. Az oroszok és az ukránok a múlt hónapban, az EU közvetítésével állapodtak meg a következő fél évre szóló szállítási szerződés részleteiről. Közben újabb frontot nyitott a kelet-ukrajnai orosz katonai beavatkozás miatt rossz viszonyban lévő két szomszéd: október 25-étől teljesen leáll a légi közlekedés a két ország között. A „légi harcot” Kijev kezdte a múlt hónapban, amikor a vezető orosz légitársaságokat kitiltotta az ukrajnai repülőterekről. Válaszként Moszkva az összes ukrán légi szállító számára tilalmassá tette az orosz légikikötőket, és most Kijev is kiterjesztette a tilalmat az összes orosz légitársaságra. A szankciók nem érintik az Ukrajna fölött átrepülő orosz járatokat.
__label__környezetvédelem 0.679189 __label__környezetszennyezés 0.629785 __label__vízi@@közlekedés 0.0926978 __label__hulladék 0.0159164 __label__vízi@@baleset 0.0136468 __label__vízszennyezés 0.00971848 __label__építőanyagipar 0.00670285 __label__hajógyártás 0.00610756 __label__cementgyártás 0.00491541 __label__hulladékfeldolgozás 0.0047652 $$$ __label__környezetvédelem 0.822199 __label__környezetszennyezés 0.399822 __label__vízi@@közlekedés 0.187143 __label__hulladék 0.0780882 __label__vízi@@baleset 0.0503406 __label__hulladékfeldolgozás 0.0267693 __label__bányászat 0.0267693 __label__vízszennyezés 0.0132328 __label__organization__greenpeace 0.0128312 __label__légszennyezés 0.0128312 $$$ __label__gazdaság __label__hajógyártás __label__ipar __label__környezetvédelem __label__munkavédelem geography__banglades geography__india genre__cikk year__2008 $$$ TENGERJÁRÓK BONTÁSA, Hajótörés $$$ TENGERJÁRÓK BONTÁSA Hajótörés Embertelen körülmények és súlyos környezetszennyezés mellett bontják Banglades és India partjainál a világ leselejtezett tengerjáróit. Thaiboer Khan Banglades egyik legszegényebb falujában élt feleségével és négy gyermekével, ám egy áradás lerombolta a házukat, földjüket pedig évekre használhatatlanná tette. A családfő számára egyetlen kiút maradt: beállt a hozzá hasonló nincstelen hajóbontók közé. Évekig keményen dolgozott a dokkokon, ám egy rázuhant hatalmas vaslemez súlyosan megsebesítette. Sem megfelelő orvosi ellátást, sem kártérítést nem kapott, s mivel munkaképtelenné vált, kirúgták. A család nem tudta előteremteni a kórházi kezelés költségeit, sebei elüszkösödtek, és Khan pár hét múlva meghalt. A bangladesi hajószétszerelők között szinte mindennaposak az ilyen történetek. A hajóbontást a világ egyik legnehezebb és legveszélyesebb foglalkozásának tartja a Nemzetközi Munkaügyi Szervezet (ILO). A munkások többnyire védőfelszerelés nélkül, gyakran mezítláb dolgoznak, szinte kizárólag kézi eszközökkel. Az óriás hajóroncsokat még a vízben darabokra vágják, és – a legnagyobb elemek kivételével – emberi erővel juttatják partra. A rozsdás lemezeket a vállukra emelik, vagy láncokkal és hajókötelekkel húzzák ki. A szárazföldön aztán teherautónyi egységekre bontják a vasat, amit hulladéktelepeken értékesítenek vagy közvetlenül szállítanak újrafelhasználásra. A munkások képzetlenek, felkészítésük megoldatlan – a balesetek jó részét a nem vagy nem megfelelően gázmentesített tartályok berobbanása és a lezuhanó vaslemezek okozzák. A hajóbontáskor ráadásul különböző mérgező gázok is felszabadulnak, és nehézfémek kerülnek elő. Az 1970-es években épült óceánjárókon nagy mennyiségben használt azbeszt belégzésének hatása csak 10-20 évvel később jelentkezik – tüdőrák formájában. A helyi sajtó az utóbbi két évtizedben ötszáz halálos balesetről és közel ötezer súlyos sérülésről adott hírt, a dokkokon járt civil aktivisták azonban ennél jóval nagyobb számokra gyanakodnak. Szakszervezetről, egészségbiztosításról, fizetett szabadságról nem hallani, illegális foglalkoztatásról és gyerekmunkáról annál többet: a dolgozók negyede 18, tizede pedig 12 évesnél fiatalabb. A környezet is károsul: a szabad szemmel jól látható olajszennyezés miatt a partok közelében kipusztult a növényzet és a halállomány. Az alacsony – dolgozónként napi 1-2 dolláros – munkaerőköltség, a biztonsági és környezetvédelmi szigor hiánya mellett elsősorban a kedvező klíma és a bontást megkönnyítő 6–10 méteres árapály-ingadozás nyújt versenyelőnyt a dél-ázsiai térségnek, amely mára a világ első számú hajóbontó régiójává vált. Ráadásul a térségbeli Kína és India iparának éhsége nyomán magasra szökött a világpiacon a hulladék acél ára. Egy 300 ezer tonna szállítókapacitású óriástankerért akár 5–10 millió dollárt is kifizet egy környékbeli hajóbontó vállalat. A munkavédelmi és hulladékkezelési szabályokat valamivel komolyabban vevő kínai konkurens – magasabb költségei miatt – ennek csupán a felét tudja kínálni, egy minden tekintetben megfelelő eljárásokkal dolgozó amerikai vagy nyugat-európai társaságnak pedig mindössze a tizedéért éri meg felvásárolni a hajót. A legtöbb bontásra ítélt óriási vízi alkalmatosság így a bangladesi partoknál köt ki. A hajóbontók ügynökei a nagy tengeri kereskedelmi központokban – elsősorban Londonban, Hamburgban, Dubaiban és Szingapúrban – veszik meg a 20-30 éves, gazdaságosan már nem üzemeltethető monstrumokat. Utolsó útjuk a Bengál-öböl felé vezet, többségük a bangladesi Csittagong, illetve az indiai Alang dokkjaiba kerül. E két városban van a világ hajóbontó kapacitásának a kétharmada. A piacvezető Indiában és Bangladesben mindehhez remek táptalaj a kiterjedt korrupció is. Banglades acél alapanyag-szükségletének tekintélyes hányada a hajóbontási iparágból származik, s a szektor 100-200 ezer embernek nyújt megélhetést, ami megkönnyíti az érintett cégek számára az amúgy sem túl szigorú szabályok kijátszását. Az üzlet jövője biztosnak látszik. Az úgynevezett egyhéjazatú óceánjárókat ugyanis a következő években vonják ki végleg a forgalomból. A főként olajszállításra használt óriástankerekben – a modern dupla falú típusokkal szemben – csak egy réteg választja el a szállítmányt a víztől, s emiatt egy kisebb baleset is súlyos környezetszennyezéssel járhat. A csúcsévet 2010-re várják: akkorra 800 ilyen hajó szétbontását jósolják az eddigi évi 400–600-zal szemben. Az átfogó nemzetközi egyezményt követelő emberjogi és környezetvédő civil szervezetek mindeddig mérsékelt eredményt könyvelhetnek el a hajótörők helyzetének javításában. Az ILO az ENSZ Környezetvédelmi Programjával (UNEP) közösen „keresi a megoldást”. Az Európai Parlament által a nyáron elfogadott zöld könyv elismeri az EU felelősségét, a világ kereskedelmi hajóflottájának bő harmada ugyanis uniós vállalatok tulajdonában van. Kérdés, mennyit ér majd a javaslatok – szigorú regisztrációs rendszer, hatékony ellenőrzés, az európai bontási kapacitás bővítése, környezetvédelmi alap felállítása – esetleges elfogadása. A veszélyes hulladékok exportjának tilalma ugyanis már több mint tíz éve része a közösségi jognak: a bázeli egyezmény értelmében a Gazdasági Együttműködési és Fejlesztési Szervezet (OECD) tagországaiban leselejtezett hajókat csak teljes ártalmatlanítás után lehetne harmadik országokban értékesíteni.
__label__menedzsment 1.00001 __label__gazdasági@@előrejelzés 1.00001 __label__cégek 1.00001 __label__pénzügy 1e-05 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__cégek 1.00001 __label__gazdasági@@előrejelzés 0.9954 __label__menedzsment 0.256842 __label__geography__usa 1e-05 __label__geography__európai@@unió 1e-05 __label__külpolitika 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 __label__person__kassai@@viktor 1e-05 $$$ __label__cégek __label__gazdasági@@előrejelzés __label__menedzsment genre__mellékletcímlap year__2017 $$$ Cégvezetők a jövőről $$$ Cégvezetők a jövőről Szerkesztette: FARKAS ZOLTÁN
__label__acélipar 0.938134 __label__privatizáció 0.712242 __label__ipar 0.399822 __label__gazdaság 0.0953595 __label__külföldi@@befektetés 0.0474359 __label__tőkekivitel 0.0203424 __label__fúzió 0.0203424 __label__vaskohászat 0.0116973 __label__vám 0.00408014 __label__gépipar 0.00256091 $$$ __label__acélipar 0.943358 __label__geography__románia 0.870607 __label__privatizáció 0.55448 __label__ipar 0.50001 __label__gazdaság 0.0827073 __label__organization__lnm 0.0408557 __label__organization__dam@@steel@@rt. 0.0302246 __label__organization__vsz@@holding 0.0236995 __label__organization__arcelor 0.0185566 __label__geography__india 0.0179962 $$$ __label__acélipar __label__ipar __label__privatizáció geography__románia organization__ispat@@international organization__sidex@@acélművek genre__cikk author__irházi@@jános year__2001 $$$ Román acélmű eladása, Vasakarat $$$ Román acélmű eladása Vasakarat Vevőre talált Kelet-Közép-Európa legnagyobb acéllemezgyára, a romániai Sidex. Az eladósodott mamutcég a világ egyik vezető acélműve, a brit-indiai Ispat International tulajdonába kerül, egyelőre ismeretlen vételáron. Az eddigi legjelentősebb romániai privatizációs ügyletként értékelik Bukarestben a Sidex Acélművek eladását, amit eddig szinte minden korábbi kormány tervbe vett, ám csak a jelenlegi, Adrian Nastase által vezetett kabinet szánta rá magát a döntésre. A tét valóban nagy: az üzem - a kőolajtermelő és -forgalmazó Rompetrol után - az ország második legnagyobb állami vállalata, a kelet-közép-európai térség első számú acéllemezgyártója, amely a román export 5, az ipari termelés 4,5 százalékát adja, s 27 ezer embernek nyújt munkát a Duna-deltánál lévő 300 ezres Galac városban. Az előző kormányok elsősorban a privatizáció nyomán utcára kerülő tömegek haragjától tartva halogatták a magánosítást, ezúttal azonban a kabinet ígéretet kapott, hogy a vevő csak minimális leépítést hajt végre. A privatizáció meghirdetésekor több komoly érdeklődő is jelentkezett: a francia Usinor, a török Erdemir, a német Salzgitter, s az orosz Alfa-csoporthoz tartozó kazah TNK Kaz Chrome is megjelent Bukarestben, sőt egy román vállalkozókból álló befektetői csoport is jelezte vételi szándékát. Ám a privatizációs tárgyalásokon való részvétel feltételeként szabott 48 millió dolláros bankgaranciát végül csak a brit-indiai LNM Holdinghoz tartozó Ispat International tette le. Az állami privatizációs hivatal, az APAPS - a korábbi FPS jogutódja - minapi közlése szerint a Sidex részvényeinek 86,9 százalékát adja el az Ispatnak (a többi papír kisbefektetők, illetve befektetési alapok tulajdonában van). A vételárról mindeddig semmit nem közöltek. A HVG értesülései szerint az Ispat 17 millió dollárt szándékozik fizetni a pakettért, miközben a másodlagos részvénypiaci árfolyamok alapján a Sidex mintegy 225 millió dollárt ér, azaz a meghirdetett csomag értéke 195 millió dollárra tehető. A nyomott vételár oka, hogy a Sidex tetemes adósságot halmozott fel, melynek összege egyes értesülések szerint elérheti akár a 900 millió dollárt is. Ebből - legalábbis a bukaresti lapok úgy tudják - az Ispattal folytatott tárgyalások eredményeképpen az állam hajlandó 350 millió dollárnyi adótartozást leírni, további legalább 300 milliót pedig átütemezni. A beszállítókkal és az energiaszolgáltatókkal szembeni tartozások rendezése azonban már az Ispat gondja lesz, mint ahogy a halaszthatatlan korszerűsítési - többek között környezetvédelmi - beruházások több százmillió dollárnyi költségét is az új tulajdonosnak kell állnia. Ovidiu Musetescu privatizációs miniszter szerint az Ispat a tárgyalásokon minderre ígéretet tett. Az Ispat - derül ki a londoni központú cég brit lapoknak adott nyilatkozataiból - nem piacot akart szerezni, hanem kelet-európai kapacitáshoz kívánt jutni, különösen, miután alulmaradt az amerikai US Steellel szemben a kassai Kelet-szlovákiai Vasműért (VSZ) folytatott versenyben (HVG, 2000. június 24.). Az Ispat nyilván azt is mérlegelte, hogy a Sidex fekvése ideális: a dunai hajóút, valamint a Fekete-tenger közelsége megkönnyíti mind a nyersanyag, mind a késztermék szállítását. Az Ispat az utóbbi években emelkedett a világ vezető acélgyárai közé, miután erőteljes felvásárlási kampányt folytatott. Az LNM Holding fő tulajdonosa, az 50 éves, indiai származású Lakshmi Mittal szinte családi vállalkozásként irányítja az apja által 1967-ben alapított birodalmat, amelynek ma már az Egyesült Államoktól Mexikón és Indonézián át Kazahsztánig vannak üzemei. Az évi 22 millió tonna acélt termelő, s 2000-ben 5,1 milliárd dollár forgalom mellett 673 milliós profitot elkönyvelő Ispat a múlt hónapban elvitte Musetescu csapatát Kazahsztánba, hogy az 1995-ben megvett Ispat Karmet acélmű bemutatásával bizonyítsa: máshol is betartották a korszerűsítésre és a létszám megőrzésére tett ígéreteiket. Mircea Palade, az országos szakmai szakszervezet (FSS) szociális kérdésekkel foglalkozó vezetője - aki társaival együtt a vevő egyik amerikai üzemében szerezhetett tapasztalatokat - a HVG kérdésére elmondta, tudomása szerint az eddigi tárgyalások alapján a szerződésbe bekerül majd egy kitétel, hogy az Ispat öt évig egyetlen dolgozót sem bocsát el. Pedig a Ceausescu-éra erőltetett iparosítási programjának keretében épített, egykor közel 50 ezer főt foglalkoztató galaci acélműnél még a jelenlegi vezérigazgatója, Dan Soiman szerint is szükség lenne további leépítésekre. A Sidex számára ráadásul az utóbbi időben kedvezőtlenül alakultak a világpiaci árarányok: az idén a nyersacélt tonnánként 150-180 dollárért tudja eladni, míg tavaly még 220-230 dollárt kapott érte, a koksz tonnájáért ugyanakkor a tavalyi 70 dollár helyett most 105 dollárt kénytelen fizetni. A Sidex tavaly 2 milliárd dollárnyi forgalmat ért el 3,2 millió tonna acél termelésével, a szükséges szén felét Oroszországból, a vasérc nagyobb részét pedig Ukrajnából vették. Soiman reményei szerint folytatódik a termelés növekedésének trendje, és az év végéig elérhetik a 4,5 millió tonnás mennyiséget is. Noha az államkasszának nem származik komoly bevétele a Sidex eladásából, kormánykörökben fellélegeztek az ügylet lezárulása után (igaz, a szerződés végső aláírása, a vételár meghatározása még akár hónapokig is elhúzódhat). Megszabadultak ugyanis egy pénzfaló mamutcégtől, amelynek modernizálásához nem volt elegendő forrás, ráadásul a privatizációt az Európai Unió (EU) és a Világbank is sürgette. Nem kell tartani a galaci szakszervezet nyomásától sem, ha ugyanis később az Ispat esetleg mégis elbocsátásokra szánja rá magát, akkor az már nem a kormány gondja. Legalábbis így reagált Nastase a másfél éve egy amerikai tulajdonosnak eladott resicai vasmű elbocsátással fenyegetett dolgozóinak két héttel ezelőtti útlezáró akcióira, mondván, a kabinet nem avatkozik bele egy magáncég ügyeibe. IRHÁZI JÁNOS (Arad)
__label__királyság 1.00001 __label__belpolitika 1.00001 __label__politika 0.939923 __label__nacionalizmus 0.0116973 __label__idősek 0.00782589 __label__nemzeti@@függetlenség 0.00758724 __label__társasági@@élet 0.00691384 __label__elnökválasztás 0.00447838 __label__kormány 0.00318268 __label__gazdagok 0.00281093 $$$ __label__királyság 1.00001 __label__geography__szaúd-arábia 1.00001 __label__belpolitika 1.00001 __label__politika 0.51563 __label__kormány 0.177821 __label__person__szalmán 0.164526 __label__person__szaúdi@@király 0.164526 __label__person__fahd@@ibn@@abdul@@aziz 0.112805 __label__geography__bahrein 0.112805 __label__geography__marokkó 0.0875738 $$$ __label__belpolitika __label__királyság geography__szaúd-arábia person__najef person__szaúdi@@herceg genre__hír year__2012 $$$ A szaúdi trónörökös halála $$$ A szaúdi trónörökös halála Elhunyt Szaúd-Arábia trónörököse, a 79 éves Najef herceg, akit vasárnap Mekkában temettek el magas rangú külföldi, így arab vezetők jelenlétében. Abdullah király tavaly októberben nevezte ki a konzervatív Najefet koronahercegnek, miután meghalt az előző trónörökös, Szultán. A 89 éves Abdullah király várhatóan a 76 éves Szalman herceget jelöli új utódjának. Szalman társadalmi és gazdasági kérdésekben az óvatos reformok híve, hasonlóan a jelenlegi uralkodóhoz. A királyságot 1932-ben Abdulaziz bin Szaúd alapította, halála után a fiai követték egymást a trónon. A több feleségtől született féltestvérek a hetvenes–nyolcvanas éveikben járnak, így a trón öröklése komoly feszültséget okozhat a többezres királyi családban, ha el kell dönteni, hogy az alapító uralkodó melyik gyermekének vonalán haladjon tovább a dinasztia. Szaúd-Arábia több problémával is küzd: magas a munkanélküliség a fiatalok körében, a Jemenben újjászerveződő al-Káida biztonsági kockázatot jelent, az arab országokban folyó változások pedig a szaúdi stabilitást is kikezdhetik.
__label__gazdaság 1.00001 __label__élelmiszerpiac 0.51563 __label__élelmiszeripar 0.48439 __label__kereskedelem 0.0311538 __label__multinacionális@@cégek 0.00395541 __label__élelmiszer-biztonság 0.00171072 __label__agrárkereskedelem 0.00165848 __label__köztársasági@@elnök 0.000865901 __label__iparjogvédelem 0.000742181 __label__versenyszabályozás 0.00071967 $$$ __label__gazdaság 1.00001 __label__geography__magyarország 1.00001 __label__élelmiszerpiac 0.996416 __label__élelmiszeripar 0.125933 __label__person__sólyom@@lászló 0.033096 __label__iparjogvédelem 0.019134 __label__multinacionális@@cégek 0.0042088 __label__kereskedelem 0.0036036 __label__külkereskedelem 0.00176461 __label__organization__citibank@@rt. 0.000893046 $$$ __label__élelmiszeripar __label__élelmiszerpiac __label__gazdaság __label__kereskedelem __label__versenyszabályozás geography__magyarország person__sólyom@@lászló genre__hír year__2009 $$$ Sólyom vétója $$$ Sólyom vétója Nem írta alá Sólyom László köztársasági elnök a mezőgazdasági és élelmiszer-ipari termékek beszállítóit megregulázó, a tisztességtelen forgalmazói magatartás tilalmáról szóló törvényt (HVG, 2009. július 11.). Az egyhangú szavazással elfogadott jogszabállyal a képviselők a hazai élelmiszergyártókat védő önkéntes termékpályakódexet próbálták kiváltani, mert az a Gazdasági Versenyhivatal vizsgálata miatt nem lépett életbe. Az Országgyűlésnek megfontolásra visszaküldött törvény a köztársasági elnök szerint előkészítetlen, ellentmondásokat tartalmaz, és a céljával ellentétes hatást válthatna ki. Példaként említi, hogy mivel hatálya csak Magyarországra, illetve hazai jogalanyokra terjed ki, a külföldi tulajdonú kereskedők nem magyar cégeik révén külföldi beszállítóktól beszerezhetik az élelmiszereket, így a magyar élelmiszercégek védelme nem valósulna meg.
__label__hitel 0.988323 __label__adósságbehajtás 0.44554 __label__deviza 0.407343 __label__adósság 0.144159 __label__záloghitel 0.140346 __label__faktorálás 0.115971 __label__lakáshitel 0.0737063 __label__bank 0.0474359 __label__áruvásárlási@@hitel 0.0433758 __label__lakossági@@hitel 0.0408557 $$$ __label__geography__magyarország 1.00001 __label__hitel 0.982024 __label__lakáshitel 0.245095 __label__adósságbehajtás 0.115971 __label__adósság 0.0566624 __label__banki@@szolgáltatás 0.0362301 __label__áruvásárlási@@hitel 0.028446 __label__deviza 0.0222962 __label__faktorálás 0.0109969 __label__bank 0.0103382 $$$ __label__adósság __label__bank __label__hitel geography__magyarország genre__cikk genre__keretes year__2003 $$$ Késők, nem fizetők $$$ Késők, nem fizetők Árgus szemmel figyelik a bankok, rendben törlesztenek-e adósaik, s ha nem, az első naptól kezdve ketyeg a késedelmi kamat, ami jellemzően most a szerződésben kikötött kamat fölött 6 százalék. Az OTP Bank Rt. az esedékesség napját követő öt napon belül kiküldi a felszólítást, de vállalkozó adósaival már ez előtt is tárgyalásokat kezdeményez a tartozás rendezésére. A nem fizető cégeknek hatvan nap elteltével felmondja a hitelt, az áruhitellel adósok tartozását ugyanennyi idő múltán átadja saját beszedő cégének, az OTP Faktoring Rt.-nek. A lakáshitelek esetében kéthavi elmaradás esetén is törekszik megállapodással rendezni az ügyet, ha esélyt lát arra, hogy végül is a pénzéhez jut. A Raiffeisen Bank Rt. levélben és telefonon is megkeresi a későket, a magánszemélyeket is, s négy-hat hónap elmaradás esetén mondja föl a hitelszerződést, amire e bank közlése szerint ritkán kerül sor. A Kereskedelmi és Hitelbank Rt. nyilvántartási rendszere olyan, hogy már az első napon jelzi a lemaradást, majd a 10. késedelmes napon (cégek esetében a 15.-en) automatikusan figyelmeztető levelet küld az adósnak. E bank olyan megállapodást köt a vállalatokkal, hogy a számlájukról automatikusan leemelheti a törlesztésre szükséges összeget, ha arra pénz érkezik.
__label__önkormányzat 1.00001 __label__politika 0.99495 __label__belpolitika 0.96379 __label__pártpolitika 0.546748 __label__közigazgatás 0.307368 __label__helyhatósági@@választás 0.109716 __label__összeférhetetlenség 0.0851091 __label__országgyűlési@@képviselő 0.0488678 __label__korrupció 0.0293222 __label__közterület 0.0185566 $$$ __label__geography__magyarország 1.00001 __label__önkormányzat 1.00001 __label__belpolitika 0.993912 __label__politika 0.987189 __label__közigazgatás 0.268951 __label__helyhatósági@@választás 0.0926978 __label__organization__mszp 0.0875738 __label__pártpolitika 0.0875738 __label__geography__fót 0.0351548 __label__geography__heves@@megye 0.0321107 $$$ __label__közigazgatás __label__önkormányzat __label__politika geography__fót geography__magyarország person__mádly@@zsolt genre__cikk author__rádi@@antónia year__2009 $$$ ÖNKORMÁNYZATI VISZÁLY FÓTON, Bulvárosházi történetek $$$ ÖNKORMÁNYZATI VISZÁLY FÓTON Bulvárosházi történetek Tettlegességig fajult politikai viták, felfüggesztett polgármester, rohamos eladósodás – ezek jellemzik a durva közéletével országos hírre szert tett Pest megyei kisvárost, Fótot. „A Ceausescu-rendszer barátjának számítottam. A helyi belügynél álltam alkalmazásban mint magas rangú tiszt” – ez Mádly Zsoltnak, Fót fideszes polgármesterének coming outja a helyi lapban. Az akkor még polgármesterjelölt politikus a januári helyi időközi választás kampányának finisében adott interjút a Fóti Hírlapnak. Csakhogy nem ennek, nem ezt, és nem erről. A kampánycsend előtti órákban a fóti háztartásokba bedobált újságról kiderült, hogy borítótól borítóig hamisítvány, amelyben az eredeti lapnak adott interjút szerkesztették át ismeretlen kezek. A kiadó feljelentést is tett, de a rendőrség szerint álújságot terjeszteni nem bűncselekmény. Mádly ugyan fölényesen, közel kétharmados eredménnyel nyert a január 25-ei választáson, de alighanem legkésőbb ekkor megérezte, hogy a helyi politikai csaták keményebbek a más településeken megszokottnál. A múlt héten aztán felfüggesztette a városi képviselők többsége tisztségéből a polgármestert, és fegyelmi eljárást indított ellene. A jobb híján nagykoalíciós lobbinak nevezett helyi érdekszövetség, amelynek kétfős többsége van a 18 tagú városi képviselő-testületben, egyszer már átvette a hatalmat ebben a választási ciklusban. Ekkor Mádly elődje, a szintén fideszes Szent-Iványi Géza volt a célpont. Az ő tisztségét úgymond sorozatos törvénysértések miatt szüntette meg a Pest Megyei Bíróság – hívei azonban akkor úgy látták, a följelentések és egyéb eljárások garmadájának hátterében a „tízek” és támogatóik állnak (HVG, 2008. június 28.). A csoport három kulcsfigurája Móczár Béláné városi képviselő, aki ekkoriban még a Fidesz városi elnöke volt, az ő férje, pártbeli helyettese és frakciótársa, Móczár Béla, illetve a velük kiváló kapcsolatot ápoló Fekete Zoltán helyi MSZP-elnök. Utóbbi megválasztása a fóti MSZP-ben hagyományos taglétszámduzzasztáshoz köthető, amelynek áldozatává vált a térség országgyűlési képviselője, Tóth András volt nemzetbiztonsági államtitkár is. Tóth kilépett az MSZP-ből, miután úgy érezte, a párt nem állt ki mellette. Az MSZP mindenesetre alighanem a Feketével szorosan együttműködő Fábry Béla alpolgármestert, a tízek csoport tagját küldi harcba 2010-ben az egyéni országgyűlési mandátumért. A Fidesz valamivel taktikusabbnak bizonyult. Feloszlatta helyi szervezetét, az újjáalakultba pedig – saját érvelésük szerint szuverén döntésük alapján – már nem léptek át Móczárék és híveik, sőt Móczárné független színekben próbálkozott Mádly ellenében a polgármester-választáson. A Móczár család feje pedig időközben – sokak szerint Fekete MSZP-beli aktivitását idéző körülmények közepette – átvette a romokban lévő helyi MDF-szervezetet; most ő a párt városi elnöke. Szervezkedésüknek a városi közélet ismerői szerint inkább gazdasági, mint ideológiai motivációi lehetnek, legalábbis beszédes, hogy a helyben sokat vitatott egészségház például a tervek szerint Fekete barátja és párttársa, Takács István – F. Takács István néven egykori bulvárújságíró – telkén épülne meg. Mádly polgármestersége idején folytatódott a Szent-Iványi idejéből ismert adok-kapok. Tény, hogy a polgármestert sem kellett félteni, a csörték egy része, például dulakodós képviselő-testületi jelenetük Fábryval, vezető bulvárhír lett (ezt az ülést amúgy az erre nem jogosult Fábry trombitálta össze sms-ben). Tervezte is bedobni a törülközőt: nemrégiben javasolta, a testület oszlassa föl önmagát, és tartsanak rendkívüli választásokat, amelyen ő – ígérte korábban – nem fog elindulni. A tízek az első feloszlatási indítványhoz fűztek volna módosítást, amely szerint induljon meg a fegyelmi is, és annak idejére Fábry vegye át a polgármester szerepét. Mádly ekkor bezáratta az ülést, ellenzéke azonban a helyszínen maradt és meg is hozta az ominózus határozatot, sőt a testület, miként Szent-Iványi esetében, a bíróságtól kérte a „folyamatos törvénysértő” polgármester tisztségének megszüntetését. Múlt pénteken pedig immár a fegyelmi bizottság ült össze Móczár elnökletével. Föltűnő a Fidesz hallgatása az ügyben. Lehet, hogy kényessé vált számukra a hívei szerint is meglehetősen kiszámíthatatlan polgármester stílusa. Még valószínűbb azonban, hogy valaki mást védenek. A – történetesen Móczár vezette – helyi MDF és a fóti MSZP jóvoltából nemrégiben előkerült ugyanis egy hangfelvétel, amelyen a városi tulajdonú Fóti Közszolgáltató Kft. két vezetője beszélget az útépítő Swietelsky Kft. emberével, aki bizonyos „Kövér Lacira” is utal, mint akinek révén más városokban már sikerült megbízáshoz jutniuk. A korrupciós lehetőségeket meglehetősen nyíltan taglaló csevegésről azonban elképzelhető, hogy nem több provokációnál. A kft-t vezető Simó Attila például korábban Fekete üzlettársa volt, és a szintén jelen lévő felügyelőbizottsági elnök, Kaló Richárd is jó viszonyt ápol ezzel a politikai körrel. Feketének és csapatának a helyi háborúban a Fidesz ellen mindenesetre jól jött egy ilyen felvétel. Akárhogyan is, a polgármester az ügyészséghez fordult, amelytől egyébként azt is kéri, hogy – mint a HVG-nek elmondta – a várost érintő számos eljárást vonják össze a hatékonyabb ügymenet érdekében. Miközben az sem kizárt, hogy az őt támogató párt sohasem bízott igazán az egykori kisgazda kötődésű Mádlyban. Ám a polgármester mozgástere meglehetősen szűk. Ma ugyanis az önkormányzatok felett nincsen törvényességi kontroll, ami voltaképpen a parlamenti konszenzus hiányának tudható be. Miután ugyanis a kormány – ellenzéki támogatás hiányában – nem a kétharmados többséget igénylő önkormányzati törvényt módosította, hanem, némi stiklizéssel, rendeletben alakította ki az új felügyeleti struktúrát, az Alkotmánybíróság vétót emelt. Az AB tavaly nyáron fél évet adott a jogsértés kiküszöbölésére, mivel azonban új szabályozás nem született, idén januártól megszűntek a közigazgatási hivatalok, a helyükbe lépett államigazgatási hivatalok pedig nem vizsgálhatják felül a képviselő-testületi határozatok törvényességét. Így aztán a közigazgatási bíróságokhoz sem lehet fordulni e döntések ellen, ezt ugyanis csak a közigazgatási hivatalok tehették. Holott talán Fóton is akadna mit nézni: az Állami Számvevőszéknek a város tavalyi gazdálkodását ellenőrző, nemrégiben elkészült jelentése például nehezményezi, hogy a képviselők olykor nem veszik figyelembe az államháztartási törvény szabályait, a település adóssága 2006 óta a hatszorosára emelkedett, a kiadások rendre meghaladják a bevételeket. RÁDI ANTÓNIA
__label__egészségügy 0.980291 __label__közbeszerzés 0.782673 __label__kórházak 0.0550153 __label__magánszektor 0.0534133 __label__orvosi@@műszergyártás 0.0474359 __label__gyógyászati@@segédeszközök 0.0373369 __label__uniós@@támogatás 0.0209742 __label__szolgáltatóipar 0.00885735 __label__korrupció 0.00691384 __label__gazdaság 0.00574025 $$$ __label__geography__magyarország 1.00001 __label__egészségügy 0.996935 __label__közbeszerzés 0.867046 __label__kórházak 0.22271 __label__uniós@@támogatás 0.0488678 __label__magánszektor 0.0373369 __label__orvosi@@műszergyártás 0.0341104 __label__gyógyászati@@segédeszközök 0.019134 __label__geography__szeged 0.0116973 __label__geography__miskolc 0.00713143 $$$ __label__egészségügy __label__gyógyászati@@segédeszközök __label__kórházak __label__közbeszerzés __label__orvosi@@műszergyártás geography__magyarország genre__cikk author__gáti@@júlia year__2012 $$$ Botrányos egészségügyi közbeszerzések, Csomagolóművészek $$$ Botrányos egészségügyi közbeszerzések Csomagolóművészek Többmilliárdos beszállítói pályázatokat nyernek magyar mikrovállalkozások, orvosi műszereket, berendezéseket gyártó világcégeket utasítva maguk mögé. Csak a vak nem látja a rendszert abban az őrületben, hogy néhány fős, akár újonnan alakult vállalkozások szerezhetik be kórházaknak, rendelőintézeteknek azokat a nagy értékű képalkotó berendezéseket, amelyeknek a gyártói maguk is jelen vannak a magyar piacon. Elegendő a Közbeszerzési Döntőbizottságnak (KDB) az elmúlt fél évben ilyen ügyekben született határozatait átnézni a hazai kistigrisek vadászösvényének feltérképezéséhez. Rendre az uniós pályázatokból beruházó intézmények háza táján bukkannak fel, és meglepően drága ajánlatokat tesznek. A vadászzsákmány most fölöttébb ígéretes, hiszen közel 200 milliárd forintnyi egészségügyi fejlesztés gép- és műszerszállítási jogát lehet megszerezni; ebből évi 9–12 milliárd forintra tehető a képalkotó berendezések – például ct-k és röntgenek – részesedése. A beruházói szakmában csomag-ajánlattevő cégnek nevezik azokat a vállalkozásokat, amelyek a megrendelő igényeinek megfelelően komplett részeket, akár egy egész kórházat képesek kulcsrakészen átadni. A csomagolók indulnak a tendereken, ők versenyeztetik meg a reménybeli szállítókat, ők finanszírozzák a projektet, amíg el nem készül, és persze a megrendelő számlájához hozzáteszik közreműködésük díját – legalábbis Nyugat-Európában ez a jellemző. A hazai módi némiképp eltér ettől: semmit sem finanszíroznak, a szállítók árainak kíméletlen lenyomásával szerzett extraprofit pedig nem a megrendelőhöz kerül. A szállítóknak csak azt követően fizetnek – ha egyáltalán –, hogy a projekt lezárultával a kórház kiegyenlíti a számlát. Vagyis a megrendelő és a beszállító közé ékelődött csomagolók indokolatlanul megdrágítják a beruházásokat. A mintegy fél tucat, egymással is vetélkedő csomagoló előszeretettel hivatkozik magas pártkörökig nyúló személyes kapcsolatokra – állítják az orvostechnikai eszközök piacát jól ismerő, nevük elhallgatását kérő informátorok. Ezt a hivatkozást erősíti, hogy egyik-másik csomagoló érdekében állítólag Bartha László szokott lobbizni – és persze üzletszerzési jutalékot felszámolni –, aki korántsem ismeretlen politikai körökben: 1998–2002 között Szeged polgármestere és két cikluson át fideszes országgyűlési képviselő volt. A közbeszerzés anomáliáira nyilvánosan is felhívta Szócska Miklós egészségügyért felelős államtitkár figyelmét egy februári szakmai konferencián Erőss György, a Philips egészségügyi üzletágának igazgatója. A HVG kérdésére elmondta, hogy különböző okok miatt szinte lehetetlen önállóan pályázni. Például előfordul, hogy az ajánlatkérő kiköti: az előző három év vállalati mérlege nem lehet negatív. Holott nemzetközi nagyvállalat egy esetleges veszteséges év ellenére is lehet olyan megbízható partner, mint egy frissen alakított, félmillió forint jegyzett tőkéjű kereskedelmi vállalkozás. A másik lehetséges akadály, hogy az egészségügyi intézmény olyan termékcsomagra kér ajánlatot, amelyből a Philips csak a ct-t gyártja, az EKG-monitort, az ultrahangkészüléket – az elvárt paraméterek miatt – neki is mástól kell beszereznie, ha pályázni akar. Hiábavaló lenne a csomagolók üzletszerzési igyekezete, ha az ajánlatkérők nem őket hoznák helyzetbe. Egyik ékes példája ennek a napokban zárult közbeszerzési vita: a Győr-Moson-Sopron Megyei Önkormányzat a győri kórház uniós támogatással zajló rekonstrukciójához és bővítéséhez kapcsolódva egyebek mellett „terápiás eszközökre és mobíliákra” írt ki pályázatot, összesen 171-féle tételre. Ebben betegőrző monitorok, újraélesztési felszerelések, lélegeztetőgépek mellett például bútorok is szerepeltek: favázas támlás szék textilkárpittal, heverő ágyneműtartóval vagy takarítószeres kocsi. A kiírás módját egy miskolci bútoripari vállalkozás, az Iroda 2000 Szolgáltató Kft. sérelmezte, joggal kifogásolva a pályázatban lévő kódolt esélyegyenlőtlenséget. A kórházak államosítása okán a megyei önkormányzat helyére működtetőként belépett Gyógyszerészeti és Egészségügyi Minőség- és Szervezésfejlesztési Intézet gyorsan módosította a pályázatot, külön csomagot képezve a bútoroknak, berendezési tárgyaknak. Kizárta a versengésből a Philipset a karcagi kórház, amely közel 400 millió forintért kívánt ct-t, röntgeneket, ágytálmosót és infúziós pumpákat beszerezni, természetesen egy csomagban, és az 50 millió forinttal drágább ajánlatot adó NovelMedix Kft. orvosiműszer-kereskedőt nyilvánította győztesnek. A másfél éve alakult vállalkozás tulajdonosait nem titkoltan több szál is fideszes önkormányzati körökhöz köti. A KDB azonban helyt adott a kizárt gyártó panaszának, és érvénytelennek nyilvánította a karcagiak pályázatát. Nem született hasonló döntés az óbudai önkormányzat röntgengép-beszerzésénél, mert bár az ügyet az index.hu internetes portál már tavaly novemberben megszellőztette, hivatalos panaszt végül senki sem tett. Az önkormányzat pályázatán a Saunik Kft. és a Fujifilm Kft. közös, 605 millió forint költségű ajánlata nyert, holott a vesztes Gerontex-Med Kft. 380 millió forintot jelölt meg – ugyanarra a kiírásra. Az önkormányzat utólag azzal magyarázta, miért a drágább ajánlatra voksolt, hogy „extra tudású” berendezésre volt szüksége. Akkor viszont a pályázat megfogalmazása nem sikeredhetett túl világosra, ha negyedmilliárd forintos különbséggel is befutott érvényes ajánlat. Az óbudai versenytársak közül a frissen alapított Saunik többségi tulajdonosa az egészségügyben ismert befektető, Nyíri Viktor cége, a Biggeorge's NV Equity. A Gerontex-Med Kft. tulajdonosa pedig Heves István, aki részt vett az ÁNTSZ Laboratórium Kft. 2006-os privatizálásában. A Gerontex-Med tulajdonosa feltehetően azért nyelte le szó nélkül az óbudai békát, mert egy másik céget képviselve Barcs városában is benne van egy röntgenbeszerzési botrányban. Ott az önkormányzat még 2010-ben kötött szerződést egy meghatározott típusú berendezés beszerzésére, és a pályázaton nem a gyártó Siemens, hanem a nála olcsóbb Gerontex Kft. nyert, amelyben Heves ügyvezető, Nyíri egyik cége pedig tulajdonos volt. Tavaly a berendezés szállításakor és az azt követő héten a cég kétszer is nevet és tulajdonost váltott, utóbb pedig kiderült, hogy az eredetileg a szerződésben szereplő röntgen sem azonos már saját magával. A szerződés szerint a készüléknek alkalmasnak kell lennie mellkasi átvilágításra, ezzel szemben a leszállított berendezés csak felvételt tud készíteni. Az átvevőnek nem tűnt fel a típuscsere, így kiegyenlítette a számlát. Bár az uniós pénzből felépített, korszerű járóbeteg-rendelő tavaly októberben elkészült, átadni még nem lehetett. Amíg hatósági és rendőrségi vizsgálat folyik az ügyben, a betegek a régi rendelőbe járnak. GÁTI JÚLIA
__label__nemzeti@@függetlenség 0.907322 __label__politika 0.901931 __label__belpolitika 0.743178 __label__kurdok 0.699264 __label__népszavazás 0.569863 __label__nemzetiségek 0.262852 __label__autonómia 0.22271 __label__külpolitika 0.191943 __label__kisebbségek 0.173298 __label__polgárháború 0.0583558 $$$ __label__belpolitika 0.907322 __label__geography__irak 0.904661 __label__népszavazás 0.887215 __label__politika 0.831153 __label__külpolitika 0.699264 __label__nemzeti@@függetlenség 0.685959 __label__kurdok 0.685959 __label__polgárháború 0.50001 __label__kisebbségek 0.27514 __label__nemzetiségek 0.187143 $$$ __label__autonómia __label__kisebbségek __label__kurdok __label__nemzeti@@függetlenség __label__nemzetiségek __label__népszavazás geography__irak genre__cikk author__keresztes@@imre year__2017 $$$ | KURD FÜGGETLENEDÉS | MEGOSZTOTTSÁG | SZELLEM A PALACKBÓL |, Egy nép sóhaja $$$ | KURD FÜGGETLENEDÉS | MEGOSZTOTTSÁG | SZELLEM A PALACKBÓL | Egy nép sóhaja Népszavazást tartana az önállósodásról az észak-iraki kurd autonómia, de a nemzetközi porondon szinte senki sem támogatja a regionális káoszt csak fokozó kezdeményezést. Miben ért egyet az USA, Oroszország, Irán, Törökország, Irak és Szíria a Közel-Keleten? Semmiben – hangzana a nyilvánvaló válasz, de egy kérdés mégiscsak akad, amelyben közös az álláspontjuk. Éspedig abban, hogy a három észak-iraki tartományból álló kurd autonómia ne váljék függetlenné, de még csak népszavazást se tartsanak a kérdésről. Maszúd Barzáni, az iraki kurdisztáni régió elnöke azonban lapzártánkig hajthatatlannak bizonyult, és úgy tűnt, a rendkívüli nemzetközi nyomás ellenére szeptember 25-én referendumon kérdezik meg az iraki kurdokat: akarnak-e független országként kiválni Irakból. Ha valóban megtartják a 2014-től tervezett és többször elhalasztott, ügydöntőnek mondott népszavazást, akkor a kurdok több mint százéves függetlenedési harca új, rendkívül veszélyes terepre ér. Először is, maguk az iraki kurdok sem egységesek a szavazás siettetésével. A Barzáni vezette Kurdisztáni Demokratikus Párt (KDP) a három iraki kurd tartományból kettőt ellenőriz, Duhokot és Erbílt, ahol valóban népünnepély fogadta a múlt héten, hogy az erbíli parlament megszavazta a referendum megtartását. De a rivális politikai dinasztia feje, Dzsalál Talabáni, aki a Kurdisztáni Hazafias Uniót (PUK) vezeti, nem lelkesedik a népszavazásért, és a pártja által uralt harmadik tartományban (Szulejmánijában) a helyszíni beszámolók szerint még csak voksolni sem igen akarnak az emberek. Az ellenzékben lévő pártok azt vetik Barzáni szemére, hogy a referendum csak porhintés, és az elnök a kormányzati kudarcairól akarja elterelni a figyelmet. A veterán politikust diktatórikus módszerekkel vádolják, kétszeri elnökké választása után 2013-ban a parlament két évre meghosszabbította a mandátumát, de már az is bőven lejárt. Nem is hívta újra össze a törvényhozást 2015 óta, csak most. A korrupció virágzik, és a pesmergák, a régió fegyveresei is megosztottak – ők főként kiöregedett harcosok –, mert például rendre késve kapják a zsoldjukat. A néhány éve még gazdaságilag virágzó autonómia komoly pénzügyi válságba került, és 20 milliárd dolláros adósságot halmozott fel. A központi kormányt kikerülő kurd olajexport miatt Bagdad leállította az iraki költségvetésből az autonómiának járó pénzek kifizetését. Ráadásul a kőolajkivitel is akadozik, és a fekete arany ára csökkent. Míg három évvel ezelőtt az energiaipari fellendülés következtében a szállodák tele voltak, és a külföldi tőke is megjelent, most a hotelek üresek, a beruházások elmaradoznak. A népszavazás tovább mérgezi az Erbíl és Bagdad közti viszonyt. Az urnákhoz szólítanák ugyanis az autonómián kívüli, kurdok által is lakott területek szavazóit, ami különösen bosszantja Hajder al-Abadi iraki kormányfőt. Ezeket a területeket a pesmergák részben az Iszlám Állam (IS) elleni harcok során foglalták el. Az arabok, kurdok, turkománok, jezidik és más kisebbségek által lakott területek – például Kirkuk vagy Szindzsár – hovatartozása állandó vita tárgya a kurd autonómia és a bagdadi kormány között. Többen máris fenyegetőzni kezdtek. Abadi például katonai beavatkozást helyezett kilátásba, ha a népszavazás erőszakot szül. Kirkuk környékén mind az iraki hadsereg és a vele szövetséges síita milíciák, mind pedig a pesmergák gyülekeznek. Az egyik legnagyobb síita milícia vezetője fogadkozott, hogy két nappal a tervezett népszavazás előtt bevonulnak Kirkukba, hogy megakadályozzák a voksolást. Barzáni azzal riposztozott, hogy Kirkuk kurd város, és a kurdok készek meghalni érte. Politikusaik még azt is pedzegették, hogy ha kitörnek a harcok, akkor elzárják Irak délebbre fekvő részének vízellátását a Tigris alsó folyásánál lévő duzzasztókból. A népszavazást megelőzően meglepően felélénkült a térségbeli diplomácia. Brett McGurk amerikai küldött Erbílben tette egyértelművé, hogy a kurdok ne számítsanak az USA pénzügyi vagy katonai segítségére, ha harcba torkollik a voksolás. A török hírszerzés főnöke és az iráni elitegység, az Al-Kudsz Erő parancsnoka is a referendum elhalasztásáért lobbizott, sőt még egy török–iráni katonai beavatkozás lehetőségét sem vetették el. Ankara és Teherán is attól fél, hogy az iraki kurdok függetlensége a törökországi és iráni társaik szakadár mozgalmait erősítené. Az USA leginkább amiatt aggódik, hogy a kurdkérdés szétrobbantja az IS ellen harcoló szövetségeket, márpedig mind Szíriában, mind pedig Irakban a kurd harcosok nélkülözhetetlenek a dzsihádista szervezet utolsó enklávéinak, így például a kalifátus kvázi fővárosának, Rakkának a bevételében. A térség talán egyetlen hatalma, amely támogatná Kurdisztán függetlenségét, Izrael. A kurd olaj eddigi fő vásárlója is a zsidó állam volt, de ennél fontosabb, hogy az önálló kurd állam elvágná Irán területi összeköttetését Szíriával és Libanonnal. Csakhogy Izrael hivatalosan az USA-val egyeztet, és egyúttal megpróbálja helyreállítani az egykori stratégiai szövetségét Törökországgal, amellyel valószínűleg a kurdok miatt nem akar megint ujjat húzni. Némiképp érthetetlen, hogy az iraki kurd vezetés miért sietteti a függetlenedést. Hiszen a régió rendezett kapcsolatokat ápol Törökországgal, és szinte csak a nevében nem független, gyakorlatilag állam az államban. Ráadásul a szomszédok által el nem ismert független Kurdisztán területileg elszigetelt lenne, és kérdés, hogy miként adná el a legfőbb bevételi forrását jelentő olajat. Persze a kurdok számára a függetlenség erősen érzelmi kérdés, a Közel-Kelet negyedik legnépesebb etnikuma egyben a világ legnagyobb, 30 milliós népe, amelynek nincs önálló hazája. Barzáni abban reménykedik, hogy a népszavazás esetén az „igenek” borítékolható győzelme tárgyalásra kényszeríti a bagdadi kormányt. De akkor is kérdés, hogy az eddig is sikertelen alkudozások hoznak-e eredményt. Ha viszont a kurdok egyoldalú lépésre szánják el magukat, jó negyedszázados autonómiájukat teszik kockára. Barzáni apja, Musztafa 1946-ban az iráni Mahabádban kiáltott ki önálló kurd államot Irán északnyugati részén, de az nemzetközi támogatás hiányában kevesebb mint egy éven belül összeomlott. KERESZTES IMRE keresztes.imre@hvg.hu