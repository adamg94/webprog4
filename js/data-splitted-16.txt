__label__államszervezet 0.0275953 __label__politika 0.0275953 __label__emberi@@jogok 0.0209742 __label__autonómia 0.0140736 __label__társadalom 0.00371725 __label__demonstráció 0.00248262 __label__belpolitika 0.00233316 __label__nemzeti@@függetlenség 0.00199777 __label__homoszexualitás 0.00182021 __label__buddhizmus 0.00155876 $$$ __label__geography__kína 0.712242 __label__geography__hongkong 0.0351548 __label__autonómia 0.0113418 __label__államszervezet 0.00735583 __label__emberi@@jogok 0.00507033 __label__buddhizmus 0.0047652 __label__geography__peking 0.00272499 __label__protokoll 0.00272499 __label__person__dalai@@láma 0.00256091 __label__geography__sanghaj 0.00248262 $$$ __label__államszervezet __label__belpolitika __label__gazdaság geography__hongkong geography__kína genre__cikk genre__keretes year__1997 $$$ Az érintetlen új gyöngyszem $$$ Az érintetlen új gyöngyszem Hál’ istennek nem történt semmi – mondogatják az emberek és írják az újságok Hongkongban mostanában, a Kínához való visszatérés első száz napját értékelve. Az utcákon nyoma sincs a változásnak, kínai katonákat sokkal ritkábban látni, mint korábban briteket, az új felső hatalom – legalábbis nyilvánosan – egyelőre nem ültette be képviselőit, megfigyelőit a közhivatalokba, a lóverseny-fogadóirodák ugyanúgy tömve vannak, mint három hónapja, és az információáramlás – nyomtatott sajtóban, interneten, faxon s bármilyen más módon – is teljesen szabad. „A hongkongiak manapság várakozó állásponton vannak, de nem félnek, felméréseink szerint többségükben lojálisak az új hatalomhoz” – hangsúlyozza Michael Degolyer a hongkongi Baptista Egyetem tanára, „A hongkongi átmenet” elnevezésű, közpénzekből finanszírozott kutatás vezetője. Majd hozzáteszi: „Aki tudja, hogy a kínaiak hagyományosan mennyire érzékenyek mindenre, ami külföldi, az könnyen megértheti, mit jelent egy hongkongi számára nem egy idegen állam alattvalójának, hanem a saját országa állampolgárának lenni.” „Bizonytalanság, egyfajta idegesség azonban határozottan érzékelhető” – ismeri el Degolyer. „Mindenki tudja, hogy a mostani, 400 Peking-barát hongkongiból álló testület által kiválasztott törvényhozók a hatalom emberei, nem úgy mint a gyarmat utolsó éveiben a polgárok által megválasztott képviselők. A mostani törvényhozás gyakorlatilag nem látja el a végrehajtó hatalom ellenőrzésének funkcióját.” Ugyanakkor – tette hozzá – amilyen arányban csökkent a viták hevessége a helyi törvényhozásban, úgy nőtt az utcai politizálás intenzitása. Az első száz napban több mint 150 utcai tüntetést regisztráltak a kutatók, a résztvevők száma néhány tucatnyitól néhány ezerig terjedt. „A jól értesültek szerint Kína két évig tűri csak el, hogy Hongkong státusa ne változzon, nem pedig ötven évig, mint megígérte” – mondja egy taxisofőr, ám, hogy mi jöhet azután, arról csak sokat sejtetően mosolyog. Különösen azután, hogy megtudja, a kérdező Kelet-Európából érkezett. De nagyon óvatosan nyilatkozott a HVG-nek a legnagyobb nemzetközi tekintélynek örvendő hongkongi intézmény, a jegybanki funkciókat ellátó Monetáris Hatóság egyik osztályvezetője is, aki szerint ugrásszerűen megszaporodott a szakértők cseréje a kínai nemzeti bank s a hatóság között, de ez „kizárólag a tapasztalatok cseréjét jelenti”. „Pekingben nagyon sokra tartják azt, ahogy mi őrizzük a hongkongi dollár stabilitását, s ezt a tudást szeretnék eltanulni tőlünk” – hangoztatja Francis Csu, nyomban hozzátéve: ők is nagyon kíváncsiak a központi kínai monetáris politika titkaira. A valuta stabilitása egyébként talán a legfontosabb „nyugtató” volt a hongkongiak számára az átmenet első hónapjaiban. Megfigyelők nagyrészt ennek tulajdonítják, hogy nem került sor a korábban jósolt tömeges menekülési hullámra. A lakosság többsége mindenesetre kivár, és ígéretekben legalábbis már megkapta azt, amit remélt. Hongkong Peking által kiválasztott – Sanghajban született, Angliában diplomázott, s a koronagyarmaton milliárdos hajózási vállalkozóvá vált – vezetője, Tung Csing-hua legutóbbi beszédében ugyanis nagyszabású lakásépítéseket, az oktatás feljavítását ígérte. Ezek lennének, megfigyelők szerint, egy választás fő témái is – 2003 előtt azonban csak a 60 fős törvényhozásnak kevesebb mint a felét újíthatják meg a polgárok a Tung ígérete szerint 1998-ban és 2000-ben megtartandó voksoláson. A Tung-féle vezetés demokráciateljesítményének nemzetközi közönség előtti első megmérettetése éppen az IMF és a Világbank e heti hongkongi éves közgyűlése volt. Az eredmény vegyes: a két intézmény fennállása óta most először kommunista ország fennhatósága alatt álló területen megtartott rendezvény külföldi résztvevőit nem csapta meg a vörös szél, a kínaiakat inkább. A helybéli tüntetőket durván szétoszlatta a rendőrség, a volt koronagyarmatra eddig minden korlátozás nélkül bejáratos tajvani pénzügyminiszter pedig még a Világbank meghívottjaként sem kapott vízumot a kínai hatóságoktól.
__label__pénzügy 1e-05 __label__gazdaság 1e-05 __label__kultúra 1e-05 __label__társadalom 1e-05 __label__külpolitika 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 0.808077 __label__protokoll 0.000440557 __label__geography__európai@@unió 1e-05 __label__politika 1e-05 __label__geography__usa 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__állami@@támogatás __label__befektetés __label__innováció __label__kisvállalkozás __label__kockázati@@tőke __label__uniós@@támogatás genre__ábra year__2016 $$$ A startupok finanszírozásának szintjei $$$ A startupok finanszírozásának szintjei 16370071.pdf
__label__külpolitika 0.994099 __label__gazdasági@@szankciók 0.453272 __label__külkereskedelem 0.0503406 __label__földgázpiac 0.0321107 __label__polgárháború 0.0236995 __label__diplomácia 0.0149671 __label__fegyveres@@konfliktus 0.0109969 __label__import 0.00395541 __label__export 0.00289958 __label__határsértés 0.00272499 $$$ __label__geography__oroszország 1.00001 __label__külpolitika 0.999403 __label__geography__ukrajna 0.132974 __label__gazdasági@@szankciók 0.0780882 __label__polgárháború 0.0373369 __label__külkereskedelem 0.0341104 __label__person__viktor 0.00782589 __label__geography__usa 0.00574025 __label__person__jevgenyij 0.00461957 __label__diplomácia 0.00461957 $$$ __label__fegyveres@@konfliktus __label__gazdasági@@szankciók __label__külpolitika geography__európai@@unió geography__oroszország geography__ukrajna genre__cikk genre__keretes year__2016 $$$ Szankcióháború $$$ Szankcióháború Az EU-s tagországok, illetve az ukrajnai beavatkozást szankciókkal büntető többi nyugati állam elleni orosz válaszlépések 2017 végéig tartó meghosszabbítását javasolja Dmitrij Medvegyev miniszterelnök. Az orosz politikus szerint a mezőgazdasági termékek importjára elrendelt embargó meghosszabbítását támogatják a hazai termelők. Az esélyeiket javítja a külföldi vetélytársak jó részének kiiktatása. Medvegyev ezt annak ellenére mondta, hogy a statisztikák szerint az orosz mezőgazdasági termelés egy év alatt csak két százalékkal nőtt. Pedig a tiltás mellett az is javította a hazai termelők helyzetét, hogy a rubel árfolyamának zuhanása miatt az importból nem kizárt külföldi élelmiszerek ára is megfizethetetlenné vált a lakosság jó része számára. Nem állt le az illegálisan bevitt agrárcikkek megsemmisítése: az orosz hatóságok az idén már közel száz tonna terméket égettek el vagy tapostak úthengerekkel a földbe. Az orosz kormányfő azt követően nyilatkozott, hogy Barack Obama amerikai elnök még márciusban egy évvel meghosszabbította a Moszkva elleni amerikai pénzügyi és utazási szankciókat. A jelek szerint az EU-n belül is többségben vannak azok az országok, amelyek úgy vélik, a Kreml nem teljesítette az uniós büntetőintézkedések feloldását lehetővé tevő kötelezettségeit: Kijev nem állíthatta helyre a szuverenitását Kelet-Ukrajnában, és a szemben álló felek nem vonták vissza a frontvonalról a nehézfegyvereket. Vlagyimir Putyin orosz államfő pedig a múlt hét végén azt jelentette be, hogy Románia és Lengyelország polgárai úgy élnek, mintha célkeresztet festettek volna magukra. Ennek oka, hogy az USA nem hagy fel rakétavédelmi programjának megvalósításával, s így a két európai országba is telepít olyan eszközöket, amelyek képesek lehetnek az Iránból vagy Észak-Koreából kilőtt rakéták elfogására. Moszkva szerint Oroszország azért kényszerül a Románia és Lengyelország elleni meg nem nevezett ellenlépések megtételére, mert az amerikai rakétarendszer az orosz városok tűz alá vételére is alkalmas. „Évek óta ismételgetjük, hogy kénytelenek leszünk válaszolni. Senki sem hallgat meg minket, és senki sem hajlandó tárgyalni velünk” – mondta az Athénban tárgyaló Putyin. Egyben megismételte: Oroszország nem vonul ki a Krímből, mivel az ott élők szabadon szavaztak úgy, hogy Ukrajna helyett Oroszországhoz akarnak tartozni.
__label__hadiipar 0.562187 __label__cégek 0.55448 __label__felszámolás 0.262852 __label__gépipar 0.177821 __label__fegyverkereskedelem 0.00758724 __label__közbeszerzés 0.00735583 __label__biztonságtechnika 0.00649827 __label__haditechnika 0.00507033 __label__logisztika 0.0047652 __label__külkereskedelem 0.00461957 $$$ __label__geography__magyarország 1.00001 __label__hadiipar 0.672342 __label__cégek 0.562187 __label__gépipar 0.50001 __label__haditechnika 0.0695518 __label__fegyverkereskedelem 0.0675567 __label__person__wilhelm@@péter 0.0179962 __label__felszámolás 0.0154346 __label__organization__pro@@patria@@rt. 0.00735583 __label__organization__videoton 0.00610756 $$$ __label__hadiipar geography__magyarország organization__fég@@védelmi@@rendszerek@@zrt. genre__hír year__2016 $$$ FÉG Védelmi Rendszerek: új hadiipari cég $$$ FÉG Védelmi Rendszerek: új hadiipari cég FÉG Védelmi Rendszerek Zrt. néven alapított céget a Solar Kereskedelmi és Szaktanácsadási Kft. A 10 millió forint jegyzett tőkéjű, az egykor híres magyar hadiipari vállalat, a FÉG nevét felvett cég tevékenységi körében a légi jármű és a katonai harcjármű gyártása, illetve javítása is szerepel. Tulajdonosa, a Solar, a honvédség évtizedes beszállítója, s bár korábban az MSZP-hez kötötték, Fidesz-időkben is jól teljesít. Nagy port kavart, hogy 2014-ben ez a cég hozott be három Mi–8-as helikoptert Oroszországból, mégpedig közbeszerzési eljárás nélkül. Egyes információk szerint az üzletbe belebukott a honvédelmi tárca védelempolitikai helyettes államtitkára. A Solar viszont jól járt, 2014-ben közel 2,4 milliárd forintos árbevételre és 850 milliós nyereségre tett szert, miközben 2015-ben a bevétele 252 millió, adózott eredménye pedig 76 millió forintra csökkent. A Solar tulajdonosai Dési János és Ludmilla. Dési 1990 előtt a néphadseregnél is dolgozott, s a rendszerváltás után jó orosz kapcsolatokat épített ki élelmiszer-szállítmányokkal. Egyik üzleti kapcsolata ifjabb Apró Antal, Gyurcsány Ferenc egykori miniszterelnök sógora volt, aki Dési egyik cégének a felügyelőbizottsági tagja is volt.
__label__internet 1.00001 __label__informatika 0.0433758 __label__számítógépes@@bűnözés 0.000697851 __label__e-közigazgatás 0.000414482 __label__történelem 1e-05 __label__társadalom 1e-05 __label__pénzügy 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__internet 1.00001 __label__informatika 0.182436 __label__geography__magyarország 0.0149671 __label__társasági@@élet 0.00187757 __label__távközlés 0.000949944 __label__multimédia 0.000389985 __label__külpolitika 1e-05 __label__geography__európai@@unió 1e-05 __label__organization__täglich@@alles 1e-05 __label__person__falk 1e-05 $$$ __label__internet genre__cikk genre__keretes year__2000 $$$ Jó, ha van... $$$ Jó, ha van... POP3-támogatás A POP3-as protokollt támogató szolgáltatások használója elektronikus üzeneteit hagyományos levelezőprogrammal (pl. a Microsoft Outlookkal vagy a Netscape Messengerrel) is olvashatja, ehhez elég a megfelelő beállításokat elvégezni a programban. Szűrők (filterek) Minden e-mail használó ősellensége a spam, a kéretlenül érkező, általában reklámtartalmú üzenet. A filterek használatával a cím alapján gyanús vagy már ismert spammelők levelei kiszűrhetők, és akár olvasatlanul is a kukába dobhatók. Nagyméretű tárhely A gyakran használt postaláda akkor is betelhet, ha csak szöveges üzeneteket kapunk. Egy-egy kép-, hang- vagy videofájl azonban önmagában is megtöltheti a szűkös tárhelyet, ezért érdemes olyan szolgáltatót választani, amely több tárhelyet ígér. Kiegészítő szolgáltatások Sok szolgáltató az e-mailek egyszerű tárolásán és továbbításán kívül kényelmi szolgáltatásokat is nyújt. Ilyen lehet az üzenetek sortörésének beállítása, titkosított levelek küldése, helyesírás-ellenőrzés, több e-mail cím kezelése, vagy az üzenetek átirányítása mobiltelefonra.
__label__távközlés 0.999507 __label__mobiltelefon 0.997029 __label__ár 0.982024 __label__telefon 0.980886 __label__versenyszabályozás 0.743178 __label__szolgáltatóipar 0.377551 __label__fogyasztóvédelem 0.27514 __label__árcsökkenés 0.206904 __label__közművek 0.196836 __label__kommunális@@szolgáltatás 0.0758682 $$$ __label__geography__európai@@unió 1.00001 __label__távközlés 0.998309 __label__mobiltelefon 0.996186 __label__ár 0.990597 __label__telefon 0.912446 __label__versenyszabályozás 0.754925 __label__szolgáltatóipar 0.392347 __label__árcsökkenés 0.320831 __label__fogyasztóvédelem 0.212079 __label__kommunális@@szolgáltatás 0.136618 $$$ __label__ár __label__mobiltelefon __label__távközlés __label__versenyszabályozás geography__európai@@unió genre__cikk author__vida@@lászló year__2006 $$$ OLCSÓBB MOBILTELEFONÁLÁS AZ UNIÓBAN, A távolság, mint üveggolyó $$$ OLCSÓBB MOBILTELEFONÁLÁS AZ UNIÓBAN A távolság, mint üveggolyó A szolgáltatók hevesen ellenzik a külföldi telefonálást olcsóbbá tevő uniós szabályozást. A felhasználók viszont türelmetlenül várják, hogy mikor lép életbe. Diadalittasan lépett a brüsszeli tudósítók elé a múlt héten José Manuel Barroso, az Európai Bizottság (EB) elnöke, aki végre az uniós állampolgárok számára is kézzelfogható eredményt tudott bejelenteni: akár 70 százalékkal is olcsóbb lehet a külföldi mobiltelefonálás az EU-ban. A szokásosnál élénkebb vita után az EB jóváhagyta a roamingtarifák letörését célzó javaslatot, ami kiváltotta ugyan a távközlési szektor nagyvállalatainak haragját, ám 147 millió mobilozó - 37 millió turista és 110 millió üzleti utazó - számára összesen évi 5,4 milliárd eurós megtakarítást jelent. Az átlagos roamingdíj az EU-ban jelenleg percenként 1,15 euró, ami több mint ötszöröse a szolgáltatók között alkalmazott átlagos nagykereskedelmi árnak. Ez az átlag ráadásul nagy eltéréseket takar. Egy Spanyolországban nyaraló német turista például szolgáltatótól függően bruttó 3,96-4,02 eurót fizet, ha négy percre hazatelefonál, egy magyar Csehországban 4,32-5,40-et, egy belga Lengyelországban 4,40-6,75-t, egy brit Szlovéniában 3,50-8,22-t, egy Lettországban vendégeskedő máltainak pedig akár 13,05 eurót is számlázhatnak, ha az otthoniakkal cseveg. Akkor is kellemetlen meglepetés érheti az ügyfelet, ha egy másik tagállamon belül kezdeményez mobilhívást, mert annak a díja is átlag négyszerese a helyinek. Lengyelországban például 19 eurócent az átlagos helyi percdíj, de egy német szolgáltató előfizetőjétől akár 2,56 eurót is elkérhetnek. „A fogyasztóknak kell profitálniuk mindenekelőtt az egységes piacból” - hangoztatta Barroso, aki azzal magyarázta az EB beavatkozását, hogy a távközlési ágazat liberalizációja és az erős verseny nem vezetett a roamingdíjak jelentős csökkenéséhez. Elismerte ugyan, hogy a mobilszolgáltatók a Vodafone-nal az élen a brüsszeli figyelmeztetések és a készülő szabályozás hírére az utóbbi hónapokban valamelyest mérsékelték a tarifákat, ám a díjak - tette hozzá - továbbra is „indokolatlanul magasak”, a nagykereskedelmi árak mérséklését alig érzik az ügyfelek, köztük rengeteg kis- és középvállalkozás. Ebben a különleges helyzetben az EB az árszabályozás kivételes eszközéhez nyúlt, hogy a határokon átnyúló mobilszolgáltatásokra is kiterjesszék az egységes piacot. Nem lobbiztak azonban hiába a szolgáltatók sem: a tarifavágás végül nem lett olyan drasztikus, mint azt Viviane Reding távközlési biztos elképzelte. Márciusban még azt mondta, az EU-n belül a külföldön fogadott hívások ingyenessé válnak, a kimenő hívásoknál pedig a „származási ország elve” szerint a saját országában érvényes helyi vagy nemzetközi díjat számítják fel az ügyfélnek. A tervezet nem ment idáig, ám így is jókora érvágás a mobiltársaságoknak, amelyeknek évente 8,5 milliárd euró bevételt hoz a külföldi telefonálgatás. Noha ez csak összforgalmuk 5,7 százaléka, nyereségüknek azonban 10-15 százaléka. Az EB elérkezettnek látja az időt, hogy a cégek lemondjanak a fogyasztók javára a roamingpiacon zsebre tett 400-500 százalékos haszon nagyobbik részéről. Az új közösségi jogszabály értelmében a nagykereskedelmi tarifa kimenő hívás esetén legfeljebb az egymás hálózatának használatáért a távközlési szolgáltatók által fizetett díjak uniós átlagértékének a háromszorosa lehet, helyi hívásnál pedig a kétszerese. Ehhez képest a kiskereskedelmi árrés legfeljebb 30 százalékos lehet, az áfát nem számítva. A fogadott hívások fogyasztóknak kiszámlázott nettó ára pedig nem haladhatja meg a szolgáltatók által egymásnak fizetett hálózathasználati díjak átlagának 130 százalékát. A mostani árakat figyelembe véve ez azt jelenti, hogy egy külföldi hálózatból saját vagy harmadik országba indított hívás áfa nélküli percdíja nem lehet több 49, a helyi roaminghívásé pedig 33 eurócentnél. A külföldön fogadott hívásoknál egységesen 16,50 eurócent lenne a plafon. Brüsszel nem tart attól, hogy a szolgáltatók a veszteséget megpróbálják a helyi hívások árainak az emelésével behozni. A mobilcégeket kárpótolhatja, hogy a díjcsökkenés forgalombővülést von maga után. A mobiltulajdonosok legalább fele utazik ugyanis évente külföldre, de egyelőre csak egyharmaduk vesz igénybe roamingszolgáltatást, éppen azért, mert túl drága. Vagyis a tarifák letörése újabb árversenyt indíthat el, így az EB reményei szerint a roamingdíjak hosszabb távon a hatósági felső határ alatt fognak beállni. A piacvezető európai távközlési szolgáltatók szövetsége (ETNO) szerint a tervezet korlátozza a versenyt, és így kárt okoz az unió gazdaságának. A Vodafone németországi vállalatának vezérigazgatója, Friedrich Joussen egyenesen úgy fogalmazott, hogy az EB törekvései a szocialista tervgazdálkodásra emlékeztetnek. A fogyasztók körében annál népszerűbbnek ígérkezik a kezdeményezés. Egyetlen szépséghibája, hogy leghamarabb a jövő évi nyári üdülési szezonra emelkedhet törvényerőre, mert arra a tagállamokat tömörítő Tanácsnak és az Európai Parlamentnek is áldását kell adnia. A kimenő roaminghívások kiskereskedelmi árára vonatkozó szabályozás pedig hat hónapos türelmi idő után lép hatályba. Igaz, hangsúlyozzák Brüsszelben, a szolgáltatókat semmi sem akadályozza, hogy addig is önként lejjebb vigyék tarifáikat. VIDA LÁSZLÓ / BRÜSSZEL
__label__belpolitika 0.997537 __label__politika 0.140346 __label__terrorizmus 0.0851091 __label__kormány 0.063725 __label__hadsereg 0.0311538 __label__államcsíny 0.0154346 __label__országgyűlési@@választás 0.0103382 __label__köztársasági@@elnök 0.00735583 __label__külpolitika 0.00491541 __label__polgárháború 0.00308537 $$$ __label__belpolitika 0.999552 __label__geography__pakisztán 0.507822 __label__politika 0.140346 __label__kormány 0.0980893 __label__államcsíny 0.0222962 __label__hadsereg 0.0136468 __label__kormányválság 0.0103382 __label__terrorizmus 0.00691384 __label__organization__pakisztáni@@néppárt@@(ppp) 0.00574025 __label__országgyűlési@@választás 0.00395541 $$$ __label__belpolitika __label__bűnözés __label__hadsereg __label__kormány __label__korrupció geography__pakisztán genre__cikk author__keresztes@@imre year__2013 $$$ Pakisztán hatalmi törekvések hálójában, Esküdt barátok $$$ Pakisztán hatalmi törekvések hálójában Esküdt barátok Korrupcióval vádolja a miniszterelnököt a pakisztáni legfelső bíróság, egy populista prédikátor a hadsereget élteti, így kérdés, kitölti-e teljes mandátumát a polgári kormány. Még az összeesküvés-elméletekhez szokott Pakisztánban is gyanakvással szemlélik az utóbbi hetek eseményeit – mintha minden mindennel összefüggne. Múlt pénteken, krimibe illő módon, irodája mennyezeti ventilátorára felakasztva találták a Nemzeti Elszámoltatási Iroda (NAB) egyik nyomozóját, aki másodmagával Radzsa Pervez Asraf kormányfő állítólagos korrupciós ügyeit kutatta. A vizsgálatok szerint öngyilkos lett, mivel nagy nyomás nehezedett rá. Ami igaz is lehet, hiszen a legfelső bíróság az eddigi tényállás alapján arra utasította az elszámoltatási irodát, hogy – húsz másik gyanúsítottal együtt – tartóztassa le a miniszterelnököt. A bíróság szerint Asraf 2010-ben, még energia- és vízügyi miniszterként, kenőpénzt fogadott el állami megrendelésekért. Csakhogy a nyomozással megbízott NAB úgy vélte, nincs elegendő bizonyíték az őrizetbe vételére, így a legfelső bíróság lapzártánk utánra halasztotta a letartóztatását. Bárhogy is alakul Asraf sorsa, az Iftikhar Csaudri vezette bírói testület lépése szélesebb összefüggésbe illeszthető. Tavaly júniusban a legfelső bíróság lemondatta az előző kormányfőt, mert nem tett eleget a felszólításának, hogy indítson eljárást Aszif Ali Zardari elnök korábbi korrupciós ügyei miatt. Csaudri célkeresztjében az államfő és az általa vezetett Pakisztáni Néppárt (PPP) áll, az Asraf elleni támadás valószínűleg ennek a harcnak a része. A jelenlegi miniszterelnök a Bhutto család politikai erejének számító PPP vezető személyisége, aki a tervek szerint a párt kampányát irányítja majd a májusban várható parlamenti választáson. A PPP azonban elegendő többséggel rendelkezik a törvényhozásban ahhoz, hogy ha kell, megint új kormányfőt állítson. Megfigyelők szerint a választás a PPP és riválisa, a Navaz Sarif volt kormányfő vezette Pakisztáni Muszlim Liga-N (PML-N) között dől majd el, hacsak a részvételi arány nem lesz elég magas ahhoz, hogy olyan kisebb pártok is szóhoz jussanak, mint Imran Khan egykori krikettsztárnak a politikai elitet elutasító formációja. A két nagy párt és Pakisztán számára azonban az igazi tét maga a választás megtartása és új polgári kormány alakítása. Az országot közel 75 éves önálló történetének felében katonák irányították, és eddig egyetlen civil kabinet sem töltötte ki a teljes mandátumát. Helyi szakértők és a Nyugat is kívánatosnak tartanák, hogy Pakisztán átessen a demokratikus hatalomváltás első élményén, mert az erősíthetné az amúgy valóban gyenge államot. A kormányfő elleni múlt heti letartóztatási parancsot alig néhány perccel az után tették közzé, hogy Mohamed Tahirul Kadri populista imám több tízezer híve előtt befejezte kormányellenes beszédét Iszlámábádban. Így a parlament előtt letáborozott követői örömmámorban törtek ki, többen táncra perdültek, megölelték egymást, és énekelni kezdtek. Az időzítés megint csak érvet szolgáltatott azok számára, akik szerint a Kadri-jelenség nem véletlen, és az igazságszolgáltatás, valamint a hadsereg közös kormányellenes manőveréről van szó. A hol a kabinet távozását, hol pedig választási reformot követelő prédikátor hirtelen felbukkanása valóban különös. Az egy jó hónapja még Kanadában élő vallási vezető Lahoréból decemberben indította útjára tiltakozó menetét, azt remélve, hogy a korrupcióellenes megmozdulás milliókat mozgat meg. A mérsékelt szúfi irányzathoz tartozó Kadri vallási toleranciát hirdet, elítéli a tálibokat és a szélsőséget, így a 180 milliós ország többsége azonosulhat vele. Támogatta viszont Pervez Musaraf volt vezérkari főnök 1999-es puccsát. Később csalódott az államfővé avanzsált Musarafban, ezért 2006-ban Kanadába emigrált, ahol állampolgárságot is kapott. Miközben a kormányzás átláthatóságát követeli, egy szót sem szól saját jótékonysági alapítványának anyagi forrásairól. Márpedig pénzzel bőven el van látva, hiszen több ezer buszt bérelt látványos tiltakozó menethez, a tévék tele vannak a hirdetéseivel, az utcák pedig a portréival. Kormányközeli, de még független szakértők is úgy vélik, Kadri a hadsereg embere, és a pakisztáni korrupció fő felelősének tartott pártok, közöttük is főleg a PPP ellen szövetkezett a katonákkal. A prédikátor többek közt azt követeli, hogy a kenőpénzek elfogadásával megvádolt személyek ne indulhassanak a választáson. Ez ugyan szerepel az alkotmányban, csakhogy nem tartják be. Egy jelentés szerint a törvényhozók kétharmada nem készít adóbevallást, a politikusok egy része pedig rendszeresen leíratja adósságát a bankokkal. De mit akarhat Kadrival a hadsereg, amelynek ezúttal nem fűlik a foga hatalomátvételhez, viszont nemcsak a kormányon lévő PPP-t nem szereti, hanem a lehetséges alternatívát, a Sarif vezette ellenzéket sem? Egy elmélet szerint inkább egy nem választott technokrata kormány felállítása lehet a katonák célja, amely felett jelentős befolyásuk volna. Ehhez pedig az első lépést jelentheti, ha a választást lebonyolító átmeneti kormányban a hadsereg és az igazságszolgáltatás képviselői is helyet kapnak – ahogy azt Kadri is kívánatosnak tartaná. Az alkotmány szerint a kormánynak át kell adnia a hatalmat egy ideiglenes kabinetnek, hogy az rendezze meg a választást. Az új miniszterelnök személye azért sem mindegy a hadseregnek, mert 6 év után az idén meg kell találni a nagy hatalmú vezérkari főnöknek – sokak szerint Pakisztán igazi urának –, a leköszönő Asfak Kajani tábornoknak az utódját. Az összeesküvést a hadsereg és Kadri is cáfolja. Bárhogy is van, a különféle hatalmi ágakkal – a legfelső bírósággal és a fegyveres erőkkel – való folyamatos küzdelem jelentősen gyengíti a kormányt. Holott a pakisztáni tálibok terrorja, a gazdasági visszaesés, a vallási kisebbségek elleni erőszak és az Indiával szembeni feszültség kiújulása megannyi kihívás az országnak. Különösen a síita hazara közösség elleni, rég nem látott gyűlölet kelt aggodalmat. Tavaly rekordszámú, négyszáz síita halt meg a szunnita szélsőségesek támadásaiban, és a januári, közel száz halálos áldozatot követelő merénylet azt jelzi, hogy az idei év sem lesz kíméletes. A gettókban, főként Beludzsisztán tartományban élő síiták védtelenek a szunnita halálbrigádokkal szemben. A pakisztáni titkosszolgálat szerint az egyik ilyen szélsőséges osztag, a Laskar-i-Dzsangvi legalább akkora fenyegetést jelent a pakisztáni állam számára, mint az al-Káida vagy a tálibok szervezete. KERESZTES IMRE
__label__zsidóság 0.000513336 __label__kárpótlás 0.000497857 __label__homoszexualitás 0.000454218 __label__sajtóperek 0.000414482 __label__szépségverseny 0.000414482 __label__posta 0.000389985 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 $$$ __label__geography__magyarország 0.924152 __label__person__wahrmann@@mór 0.00408014 __label__szépségverseny 0.00338661 __label__person__jancsó@@miklós 0.00299103 __label__person__heidegger 0.00299103 __label__geography__budaörs 0.00272499 __label__person__zalatnay@@sarolta 0.00248262 __label__organization__magyarországi@@prostituáltak@@érdekvédelmi@@egyesülete 0.00226185 __label__person__budai@@bernadett 0.0021257 __label__person__metes@@györgy 0.00206074 $$$ __label__antiszemitizmus __label__rasszizmus geography__magyarország genre__olvasói@@levél author__bartos@@lászló year__2001 $$$ Posta rovatukban $$$ Posta rovatukban (HVG, 2001. július 14.) egy levélírójuk azt írta, hogy a Mindig más fontos című cikk (HVG, 2001. június 30.) „generálja az antiszemitizmust...” Ezután következik az említett cikkből egy idézet, amelynek fenti minősítése szerintem vitatható. A közölt statisztikai adatok szerint a megkérdezettek kis százaléka úgy véli, hogy a zsidóság esetleg fenyegetheti a magyar demokráciát. Meggyőződésem, hogy mindenkinek szíve joga elmondani gondolatait, mint ahogy azt - az említett statisztika előző kilenc adatsorának tanúsága szerint - más esetekben is megtették. Az újságot ennek publikálása miatt vádolni badarság. A levélíró vélhetően ismeri azt a régi mesét, miszerint egy pásztor abban lelte örömét, hogy a mezőn farkast kiáltott, és amikor az emberek összefutottak segíteni, nagyot nevetett rajtuk. Megtette ezt többször is, ám amikor valóban jött a farkas, senki sem hallgatott rá - egyedül maradt. Valahogy így vagyunk a mesterségesen szított antiszemitizmussal is. Mi lesz akkor, ha a farkas valóban megjelenik?! Bartos László (Budapest)
__label__gazdasági@@bűnözés 0.173298 __label__állami@@vagyon 0.0803675 __label__nemzetpropaganda 0.063725 __label__számvitel 0.0124417 __label__üzleti@@titok 0.0113418 __label__állami@@szektor 0.0103382 __label__bűnözés 0.00670285 __label__közérdekű@@adat 0.00461957 __label__lobbizás 0.00461957 __label__millennium 0.00349342 $$$ __label__geography__magyarország 1.00001 __label__organization__országimázs@@központ 0.250923 __label__gazdasági@@bűnözés 0.191943 __label__organization__kormányzati@@ellenőrzési@@hivatal 0.0851091 __label__nemzetpropaganda 0.0758682 __label__organization__happy@@end@@kft. 0.0656148 __label__állami@@támogatás 0.0600966 __label__organization__meh 0.0351548 __label__bűnözés 0.0145136 __label__közérdekű@@adat 0.0132328 $$$ __label__állami@@vagyon __label__bűnözés __label__gazdasági@@bűnözés __label__korrupció geography__magyarország organization__happy@@end@@kft. organization__kormányzati@@ellenőrzési@@hivatal organization__országimázs@@központ genre__cikk author__rádi@@antónia year__2002 $$$ JELENTÉS AZ ORSZÁGIMÁZS KÖZPONTRÓL, A bőség zavara $$$ JELENTÉS AZ ORSZÁGIMÁZS KÖZPONTRÓL A bőség zavara Tóth István Zoltán, a megszüntetett Országimázs Központ vezetője és Borókai Gábor volt kormányszóvivő felelhet a központ vitatott szerződéseiért, de nem kerülhető meg Stumpf István volt kancelláriaminiszter szerepe sem - ez következik abból a vizsgálatból, amelyet a napokban zárt le a Kormányzati Ellenőrzési Hivatal. Csaknem 13 milliárd forint sorsát kutatta a Kormányzati Ellenőrzési Hivatalnak (Kehi) a múlt héten lezárt s a közeli napokban a kormány elé kerülő „országimázs-jelentése”, ekkora összeget fizetett ki 2002. júliusi megszüntetéséig megbízottjainak a Miniszterelnöki Hivatal (MEH) főosztályaként működött Országimázs Központ (OK). Bár a titkos minősítésű jelentés a HVG értesülései szerint nem nevezi néven a felelősöket, az egyes szerződésekkel kapcsolatban több ízben leszögezi, a kifizetések, illetve a teljesítések ellenőrzésekor jogszabályok sérültek, s leírja, a MEH-ben kinek milyen jogai-kötelességei voltak a kötelezettségvállalásokkal kapcsolatban (a tévedések elkerülése végett táblázatot is készítettek, mikor ki látta el e tisztségeket). E szerint Stumpf István korábbi kancelláriaminiszter gazdálkodási hatáskörrel ruházta fel Tóth István Zoltánt, az OK főosztály-vezetői besorolású vezetőjét, s az OK tevékenységét a MEH kommunikációért felelős politikai államtitkára, Borókai Gábor, az Orbán-kormány szóvivője közvetlen felügyelete alatt végezte. Az OK-s kötelezettségvállalásokról Tóth és munkatársai dönthettek Borókai ellenjegyzésével. A kormány döntésétől függ, hogy a Kehi vezetői tesznek-e feljelentést - a kiszivárgott hírek szerint ez nagy valószínűséggel megtörténik - hűtlen kezelés, számviteli fegyelem megsértése s más bűncselekmények (egyes beszállítók esetében a „feltűnően hiányos” teljesítés miatt csalás is felmerülhet) gyanújával. A Kehi felkérésére mindemellett kutakodik az Adó- és Pénzügyi Ellenőrzési Hivatal (APEH) is, amely elsősorban az OK-val kapcsolatban állt vállalkozók szerepét vizsgálja, erre ugyanis - az érintettek magáncégek lévén - a Kehinek nincsen módja. Úgy tudni, az APEH több esetben - így a 2000-es és a tavalyi tűzijátékok esetében - bűncselekmény nyomaira bukkant, így vélhetően adónyomozás is indul majd. A Kehi-feljelentéseket minden valószínűség szerint egyesítik az Országos Rendőr-főkapitányságnál (ORFK) folyó, némi ügyészi kutakodás után elrendelt (HVG, 2002. június 8.) nyomozással (lásd táblázatunkat). Az összevont büntetőeljárásnak egyelőre - s a rendőrök szerint még jó darabig - nincsen gyanúsítottja. Egy, áttételesen szintén ide kapcsolódó nyomozásban, amelyben azt kutatják, a MEH-alapítású Millenáris Kht. volt ügyvezetője, Berkecz Jánosné jogszerűen kapott-e 34,4 millió forintos végkielégítést és „hallgatási díjat” menesztésekor, az ORFK az exügyvezető mellett gyanúsítottként hallgatta ki Bártfai Bélát, a MEH korábbi közigazgatási államtitkárát (HVG, 2002. október 5.). Ügyvédje, Bánáti János - aki egyébként más ügyben, így a 12 állami gazdaság privatizációja kapcsán tanácsokkal látja el a Kehit - a HVG-nek azt mondta: ügyfele a közös megegyezéssel a pereknek kívánta elejét venni, így nem vezette károkozó szándék. A Kehi nem kutathatta, hogy az OK számára a költségvetésekben előirányzott összesen 18,7 milliárd forintból ténylegesen kifizetett 12,98 milliárd hová lett, megvan-e belőle még valamennyi, s ha igen, vissza lehet-e szerezni. Sok esetben a megrendelt és kifizetett terméknek nem találták nyomát, vagy azok annyira silány minőségűek voltak, hogy - a Kehi szakértői szerint - az áruk a töredékét sem érte. Nehezíti a nyomkövetést az is, hogy az OK iktatókönyvei hiányosak voltak, s a megkötött ügyletek nagy számához képest olyan kevés dokumentumot találtak az ellenőrök, hogy a Kehi nem zárja ki az utólagos iratmegsemmisítést sem. A legtöbb kritika az úgynevezett készenléti díj miatt érte az OK-t: a Kehi szerint ilyen jogcímen ugyanis nem lehetett volna fizetni akkor, ha a szolgáltatások árát is kifizették - így például a sydneyi olimpia magyar napja vagy a kormányzati kommunikációs feladatok kapcsán a Happy End Kft.-nek (HE) -, ahogyan akkor sem, ha a készenlét idején dolgozók más munkát is ellátnak. A Kehi szúrópróbaszerűen vizsgált összesen 7,57 milliárd forint értékű megbízást, ezek a HE-nek kifizetett összeg 52 százalékát, az azonos érdekeltségi körbe tartozó Ezüsthajó Produkció Kft. (EP) OK-s jussának 92 százalékát „fedték le” (utóbbi cég csak az úgynevezett rendelkezésre állásért 36 milliót kapott). Az Orbán Viktor akkori miniszterelnök és a kormánytagok szerepléseinek dokumentálására az EP által 469,5 millió forintért készített filmekről például a szakértők azt állítják, amatőr munkák, s bár a költségek a hang- és utómunkálatokat is tartalmazzák, ezeket sok esetben nem is végezték el. Felszámoltak pénzt a világításért is, de nem világosítottak egyetlen esetben sem. A MEH dokumentációtárából több film hiányzik, így például a HE által készített 55 másodperces, 39,6 millió forintba került, a lakáscélú állami támogatásokról szóló spot, illetve 21 darab, összesen 113,4 millió forintos, a budapesti olimpia ötletét népszerűsítő reklámfilm. Az egyik szakértő a megtekintett kilenc film valós költségeinél 68-88 százalékkal tartotta magasabbnak a központ által kifizetett pénzt. Az OK „nyakán maradt” a HE-től négyszáz példányban megrendelt, Királynék könyve című mű, a központ ennek ellenére igényt tartott Estók János darabonként 8500 forintba kerülő könyvének második kiadására is. „Nem bizonyított a teljesítés” a Millenniumi Országjáró (MO) című, kéthavonta megjelenő, „fennállása alatt” terjesztéssel együtt 2,36 milliárd forintba került kiadvány esetében, s az elszámolási igazolások a Kehi szerint sértik a számviteli törvényt is, így ezt az ügyet is az APEH vizsgálja tovább. Az MO remittendája és selejtje egyébként csaknem 42 tonnát nyom. Minden előzetes terv nélkül fogott az OK a Széchenyi-terv népszerűsítésébe, amivel a HE-t bízta meg - 11 eseti szerződéssel összesen 1 milliárd forintért. E szerződéscsomag két része - egy 38,1 milliós, illetve egy 320 milliós tétel - esetében nem bizonyított, hogy a HE teljesített. Aggályosnak tartják a Kehiben azt is, hogy az Illyés Közalapítvány, amely a kérelem napján (ez év április 11-én) 20 millió forint vissza nem térítendő támogatást kapott a Haza a magasban című tévésorozatról szóló kiadvány és videofilm költségeihez, a pénzt nyomban továbbadta a pécsi Kárpát-medencei Műhely Alapítványnak. Az OK jogellenesen bízta meg munkatársait is - állítja a Kehi -, mivel azok megbízási szerződés alapján kvázi-köztisztviselői munkát láttak el. A Fantagro Bt. megbízásakor háromszor kérték a közbeszerzés mellőzését, mondván, kizárólag a cég üzletvezetője, Takács Beáta alkalmas a feladatra. Szintén pályáztatás nélkül bízták meg nettó 42 millió forintért a szerződéseket ellenjegyző ügyvédet, Kun Istvánt. A Kehi jelentése nehezményezi, hogy a MEH ellenőrzési főosztálya csak akkor kezdett vizsgálatba, amikor az Állami Számvevőszék már pedzegette a jogsértéseket (HVG, 2001. szeptember 8.), s a kutakodás akkor sem haladta meg a formalitás szintjét. Az OK egyébként árajánlatai és költségvetése ellenőrzésével 2001 decemberétől a Kittka és Társa Ügyvédi Irodát bízta meg, amely - megbízottja, az Edri Ingatlanforgalmazó, Nyomdaipari és Szolgáltató Kft. jelentése alapján - elfogadhatónak, reálisnak, szokásosnak minősítette az OK gazdálkodását, ügyleteit. RÁDI ANTÓNIA
__label__prostitúció 0.685959 __label__szexipar 0.0373369 __label__bűnözés 0.0145136 __label__temetkezés 0.00942259 __label__vendéglátóipar 0.00913564 __label__szervezett@@bűnözés 0.00832578 __label__feketegazdaság 0.00556492 __label__szexuális@@bűnözés 0.00461957 __label__rongálás 0.00395541 __label__szabálysértés 0.00383448 $$$ __label__geography__magyarország 1.00001 __label__prostitúció 0.72488 __label__geography__budapest 0.0384762 __label__büntetőjog 0.0120638 __label__szexipar 0.00942259 __label__szervezett@@bűnözés 0.00942259 __label__uzsorakölcsönzés 0.00807199 __label__önkormányzat 0.00713143 __label__szabálysértés 0.00556492 __label__közigazgatás 0.00507033 $$$ __label__szexipar __label__prostitúció geography__magyarország genre__cikk genre__címlapsztori author__babus@@endre year__1995 $$$ NYILVÁNOSHÁZ-REHABILITÁCIÓ?, Erényövezet $$$ NYILVÁNOSHÁZ-REHABILITÁCIÓ? Erényövezet A nyilvánosházak visszaállítását sürgeti az utcákat ellepő prostituáltak zárt épületekbe kényszerítése érdekében Budapesten a józsefvárosi polgármester. A helyi önkormányzatnak a parlamenthez tavaly eljuttatott hasonló tartalmú javaslata azonban, úgy tűnik, jelentős részben kudarcra van ítélve. Közben a rendőrség – Magyarország jelenlegi nemzetközi jogi kötelezettségeinek megfelelően – a korábbinál jóval nagyobb elszántságot mutat a prostitúcióhoz kapcsolódó bűnügyek felderítésére, s az előző éveknél sűrűbben számol fel magánbordélyokat. „Nem akarsz?” Kihívó, behízelgő, tompa vagy éppen reszelős hangon vadászik kuncsaftra a legősibbnek mondott ipar mind több napszámosa Budapest nem hivatalos vigalmi negyedében, a józsefvárosi Mátyás tér környékén. Az utcai prostitúció – miként az országban sokfelé – itt is soha nem látott méreteket öltött. A nyolcvanas évek közepén „a placc”, ahol az örömlányok dolgoztak, még csak két térre és négy-öt utcára terjedt ki. Mára a szexipar által behálózott terület nagysága a többszörösére nőtt, az egymáshoz kapcsolódó szerelemutcák (kocsisor) hossza az esti csúcsban 3-4 négy kilométert is kitesz. Újabban már nemcsak a Tolnai utcai rendőrkapitányság és a Horváth Mihály téri katolikus templom tőszomszédságában lehet „élőhúst” kapni, de felbukkannak a prostituáltak a korábban szolidnak számító körzetekben, például a Népligettel határos Tisztviselő-telepen is. „Egy éve nem tudok vendéget hívni magunkhoz, mert már a házunk előtt is ott strichelnek a lányok” – fakad ki a VIII. kerület alpolgármestere, Székelyné Gyökössy Dóra. A helybéliek elkeseredettségét jelzi, hogy a lakók néhány körzetben polgári engedetlenségi akciókkal, a lakbérfizetés illetve a lakáskölcsön-törlesztés felfüggesztésével fenyegetőznek. „Foglalkoztat a gondolat – mondja az alpolgármester –, hogy a helybéliekből élőláncot szervezek, hogy legalább egyetlen éjszakára kiszorítsuk a környékről alkalmazottaikkal együtt a striciket. Ezzel talán ráébreszthetnénk a parlamentet arra, hogy ami itt folyik, tűrhetetlen.” Magyarországon 1950-ben (mielőtt a kommunisták betiltották a legális prostitúciót) 520 „kéjnőt” tartottak nyilván. Jelenleg a rendőrség 8-10 ezerre becsüli a pénzért szexuális szolgáltatást nyújtó személyek számát. Ez utóbbiba a szakma krémje, a szállodákban, lokálokban, exkluzív klubokban működő „escort service”-ek alkalmazottai persze éppúgy beletartoznak, mint az iparág növekvő létszámú derékhada, a lakásokban, masszázsszalonokban, privát bordélyokban dolgozó lányok, valamint a telefonon házhoz rendelhető call girlök. Egyedül az Expressz című hirdetési újság Szexpartner rovatában naponta mintegy 200 vállalkozás kínálja „Tutti-frutti nonstop”, „Csinibabák”, „Szexoázis” s más jeligékkel szolgáltatásait. Hogy e többnyire diszkréten működő „társközvetítők” (amelyek legalább 1-2 ezer lányt s néhány tucat férfit foglalkoztatnak) körül sincs minden rendben, arra főként egy-egy magánbordély rendőrségi felszámolásáról szóló zaftos tudosításokból lehet következtetni. 1993-ig Magyarország az egyik utolsó bástyája volt azoknak az „erényes” államoknak, ahol a prostitúciót bűncselekménynek nyilvánították. „A korábbi magyar törvény már annyira elavult volt, hogy rajtunk kívül, azt hiszem, csupán Kambodzsában, Srí Lankán volt bűncselekmény az üzletszerű kéjelgés” – jelentette ki tavaly egy interjúban Kránitz Mariann kriminológus. A két és fél évvel ezelőtt végrehajtott bűnügyi reform óta itthon az örömlányokat (a szexuális önrendelkezés jogát elismerve) már nem tekintik bűnözőnek (csak szabálysértőnek), a szerelem-ipart kiszolgáló, illetve menedzselő „élősdi” személyekkel szemben ugyanakkor drákói szigort hirdetett meg a parlament. A szobáztató, illetve a magánbordélyokat üzemeltető bűnözőket újabban 3 év helyett 5 évig terjedő szabadságvesztés fenyegeti. Az iparág üzletkötői, a kerítők büntetési tételét 1 esztendőről 2 évre emelték. Az új törvény megszavazásakor a honatyák lelki szemei előtt vélhetően a kizsákmányolásmentes örömipar ideálképe lebegett, ahol a lányok magánzóként, egymaguk képesek kiépíteni az üzletág teljes infrastruktúráját, s biztosítani nemcsak az alap-, hanem az összes járulékos szolgáltatást is. Ez az elképzelés, úgy tűnik, annyira volt megalapozott, mint egykor a prostitúció teljes felszámolásának a programja. Az új játékszabályok meghirdetése nyomán kétségkívül megjelentek a piacon önálló egzisztenciaként (saját lakással, külön felhajtók nélkül) működő örömlányok, a szexbiznisz bérmunkásainak elsöprő többsége azonban a szállodaiparban, a privát bordélyokban továbbra is meghatározott munkamegosztásban dolgozik, vagy stricik védelme alatt változatlanul az utcasarkon kínálja magát. A prostitúciót az alvilággal összekötő szálak – a törvényhozók reményeivel ellentétben – pedig inkább erősödni, semmint meglazulni látszanak. Józsefváros egyik helyi politikusa a HVG-nek kijelentette: az utcai szexipart az ellenőrzésük alatt tartó csoportok már felosztották egymás között a kerületet. A köznyelvben pesti Harlemnek is titulált VIII. kerületi negyedben a lányok standjain – mint azt Gyóni Pál rendőralezredes, a Budapesti Rendőr-főkapitányság nyomozója is megerősítette – egy tősgyökeres itteni klán mellett még négy további csoport osztozik: egy, a fővárosi zsebtolvajok között is jegyzett tarnazsadányi, továbbá egy ózdi, egy román, valamint egy ukrán társaság. A pestiek vezére egy 50 év körülinek mondott titokzatos férfi, bizonyos Száva úr, akit egy ideje már nemcsak a környékbeli roma családokban, hanem a polgármesteri hivatalban is többen a kerület „keresztapjaként” emlegetnek. A rejtélyes nagyfőnök befolyását jelzi – mesélik az önkormányzatnál –, hogy utasítására a pápalátogatás idején egy teljes hétre eltűntek a lányok az utcáról, tavaly pedig az Európai Biztonsági és Együttműködési Szervezet (EBESZ) konferenciája alkalmából volt háromnapos pihenő a kocsisoron. „A prostitúció kérdése nemcsak morális probléma, hanem közegészségügyi szempontból is időzített bomba” – figyelmeztette kormányát 1991 februárjában a parlamentben Józsefváros képviselője, Somogyi Tamás MDF-es honatya. A robbanás – legalábbis a hivatalos adatok szerint – mind ez ideig elmaradt. A statisztikák egyelőre a gonorrhoea előfordulásának (lásd táblázatunkat) csökkenéséről tanúskodnak, s a szifilisz, valamint az AIDS-es megbetegedések alakulásában sem mutathatók ki drámai változások. Ezt a józsefvárosi Bőr- és Nemibeteg-gondozó vezetője, Podányi Beáta elsősorban a gumi óvszerek használatának az elterjedésével magyarázza, továbbá azzal, hogy az utcasarkon dolgozó lányok közül egyre többen szednek antibiotikumokat. Az orvos ugyanakkor nem zárja ki, hogy a hivatalos adatok nem tükrözik pontosan a valóságos helyzetet: „A betegek szívesebben kezeltetik magukat privát orvosnál, hogy ne kerüljenek be a nemibeteg-gondozók nyilvántartott páciensei közé” – vélekedik. Az új politikai elit tagjai közül elsőként Somogyi Tamás exképviselő (civil foglalkozását tekintve bőrgyógyász) állt elő azzal a javaslattal, hogy az utcai prostitúció felszámolása érdekében a nyilvánosházak újbóli megnyitására volna szükség. Tavaly nyár óta lényegében hasonló értelmű törvénymódosítást sürget a parlamenthez eljuttatott határozatában a VIII. kerületi önkormányzat is. A nyilvánosházak legalizálása előtt azonban elháríthatatlannak mondott akadály emelkedik. „A bordélyok engedélyezése ellentétes volna nemzetközi jogi kötelezettségeinkkel. Egy ilyen lépéssel megsértenénk az ENSZ-nek Az emberkereskedés és mások prostitúciója kihasználásának elnyomásáról hozott 1950-es New York-i egyezményét, amelyhez Magyarország 1955-ben csatlakozott” – közli a kormányzati álláspontot az Igazságügyi Minisztériumban (IM) Pásztorné Bilik Sarolta. Arra a kérdésre, hogy a kabinet nem fontolgatja-e a több nyugati állam által soha nem ratifikált szerződés (lásd New York, New York című keretes írásunkat) felmondásának a kezdeményezését, kategorikus „nem” a válasz. „Egy, az Európai Unióba bekerülni szándékozó államra nem vetne jó fényt, ha felmondana egy konvenciót, amelyhez az ENSZ 116 tagállama közül 74 csatlakozott” – érvel a szakértő. Az elmúlt évek bűnügyi statisztikája kétségkívül azt jelzi, hogy Magyarország eminens diákként próbál érvényt szerezni a szóban forgó egyezménynek, noha annak egyes pontjai fölött – ezt a kormánytisztviselő sem cáfolja – némiképp eljárni látszik az idő. A rendőrség az elmúlt két évben például tizenötször annyi büntetőeljárást kezdeményezett kerítés bűntette miatt, mint az azt megelőző fél évtizedben összesen (lásd táblázatunkat). Szobáztatás, illetve magánbordély fenntartása, vagyis üzletszerű kéjelgés elősegítése címén 1993–1994-ben 64 esetben indult nyomozás, míg 1991–1992-ben összesen 25 alkalommal. Más kérdés, hogy az ilyen akcióban részt vevő rendőrök magánemberként nem mindig lelkesednek a privát bordélyok kifüstöléséért. Többen közülük úgy vélik, hogy az utcai, országúti örömlányokat bűnügyi, közegészségügyi és rendészeti szempontból is ajánlatosabb volna a közterületekről a fentihez hasonló műintézményekbe beterelni. Az 1993-as büntetőjogi reformot a kormányzat – egy most körvonalazódó elképzelés szerint – úgy tervezi tovább fejleszteni, hogy egyéni vállalkozói státust és igazolványt adna az örömipar napszámosainak, akiket a jövőben rendszeres egészségügyi felülvizsgálatra és adófizetésre is köteleznének. Kétségesnek tűnik azonban, hogy önmagában egy ilyen változás képes lesz-e enyhíteni az utcai prostitúció miatt többfelé kialakult helyi feszültségeken. Kormányzati berkekben egyesek óvnak attól is, hogy életidegen szabályok előírásával nevetségessé váljon az államigazgatás. Pillanatnyilag ugyanis a józsefvárosi „placcon” próbavásárlást végző APEH-ellenőrt erős fantáziával éppenséggel még el lehet képzelni, áfás számlát adó Rákóczi téri adóalanyt azonban már jóval kevésbé. BABUS ENDRE
__label__pénzügy 0.592677 __label__politika 0.0293222 __label__gazdaság 0.00104223 __label__társadalom 1e-05 __label__bűnözés 1e-05 __label__kultúra 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 1.00001 __label__társadalom 0.0803675 __label__pénzügy 0.0174525 __label__organization__medián@@kft. 0.00574025 __label__gazdaság 0.00137703 __label__politika 0.00110873 __label__organization__publicus@@intézet 0.000765406 __label__külpolitika 1e-05 __label__organization__täglich@@alles 1e-05 __label__person__falk 1e-05 $$$ __label__adó __label__gazdaság __label__számlaadás geography__magyarország organization__publicus@@intézet genre__grafikon genre__keretes genre__közvélemény-kutatás year__2008 $$$ Ön hogyan értékeli a felvázolt helyzeteket? $$$ Ön hogyan értékeli a felvázolt helyzeteket? 8481131.pdf
__label__energiaipar 1.00001 __label__alternatív@@energia 0.999231 __label__gazdaság 0.984104 __label__szélenergia 0.912446 __label__villamosenergia-ipar 0.629785 __label__ipar 0.287778 __label__energiaellátás 0.245095 __label__állami@@támogatás 0.173298 __label__napenergia 0.061886 __label__állami@@szektor 0.0550153 $$$ __label__geography__magyarország 1.00001 __label__energiaipar 1.00001 __label__alternatív@@energia 1.00001 __label__gazdaság 0.962683 __label__szélenergia 0.880807 __label__villamosenergia-ipar 0.692652 __label__energiaellátás 0.531219 __label__ipar 0.348655 __label__áramszolgáltatás 0.217348 __label__napenergia 0.112805 $$$ __label__alternatív@@energia __label__energiaipar __label__gazdaság __label__ipar __label__szélenergia geography__magyarország genre__cikk author__tóth@@ilda author__g. year__2009 $$$ SZAPORODÓ SZÉLERŐMŰTERVEK, Vihart kavarnak $$$ SZAPORODÓ SZÉLERŐMŰTERVEK Vihart kavarnak Minden bizonytalansága ellenére beruházók tucatjait hozta lázba a Magyar Energia Hivatal új szélerőmű-pályázata. Bombaüzletnek tűnik Magyarországon a szélerőmű-üzemeltetés. Egyre többen látnak fantáziát benne, a múlt héten a nagylózsi szélerőműparkot bekebelező Magyar Villamos Művek Zrt.-től kezdve a legnagyobb spanyol szélenergia-társaságokon és a hidrogénbusztervet dédelgető magyar nagyvállalkozón át egészen a felsőzsolcai sertéstenyésztő kisfuvarosig. Csak a Dunántúl északi részén több mint 3 ezer megawattnyi szélerőmű létesítéséhez adtak ki környezetvédelmi engedélyt – ez az egyik előfeltétele annak, hogy valaki a Magyar Energia Hivatal által idén ősszel meghirdetett 410 megawattnyi kvóta egy részének elnyerésére pályázzon. Az óriási érdeklődés főleg annak szól, hogy az állam kötelező átvétellel, valamint 29 forintos kilowattóránkénti árral támogatja a környezetbarát energiatermelésbe fektető vállalkozásokat. Ez pedig egy – bevált technológiával, egyszerűen megépíthető – 2 megawattos szélturbina esetében évi 100 millió forint nagyságrendű fix bevételt jelent, a megtérülés 10-12 év alatt garantált. Más kérdés, hogy a kiszámíthatatlan széljárás miatt a szelesek – ahogyan egy beruházó fogalmazott – „nem a villamosenergia-ipar liblingjei”, hiszen csak korlátozott előrejelezhetőséggel termelik az energiát. Ennek ellenére az ipar aranylázszerűen indult be Magyarországon. Vállalkozások tucatjai jelentették be, hogy szélturbinákat építenének, de nagy számban voltak köztük szerencsevadászok is: a korábbi években beharangozott, 1800 megawatt összkapacitású szélerőműerdők legfeljebb harmada bizonyult életképes tervnek. A megépíthető kvótát az energiahivatal 2006-ban 330 megawattban korlátozta, mégpedig úgy, hogy az engedélyért folyamodó valamennyi cég által kért teljesítményt egy huszárvágással megfelezte. Egyes projektgazdák ekkor arra jutottak, hogy a megcsonkított kapacitást nem éri meg felépíteni – legalábbis ezzel magyarázták a késlekedést, az engedélyek továbbpasszolását. A kiosztott 330 megawattnyi kvótából ez év végéig csak 200 megawattnyi szélkerék épül meg. A korlátozás perek sorozatához vezetett. A Mosonszolnok–Levél térségében felépített, 24 megawattos első magyarországi szélpark beruházója, a spanyol–magyar Energy Corp Hungary Kft. a minap első fokon megnyerte a kapacitások elfelezése miatt indított pert. A szélenergiával hidrogént termelni, azzal pedig városi buszokat üzemeltetni akaró Quantum Energy Kft. pedig azt kifogásolta, hogy önkormányzatok is adtak engedélyt szélparképítésre, holott nem jogosultak rá – és ő is megnyerte a pert. Cifrább esetek is akadtak: a felsőzsolcai N-Zoll Trans Kft. ügyvezetője, Nagy Zoltán úgy harcolta ki magának az engedélyt egyetlen, 2 megawattos turbinára, hogy – saját bevallása szerint – ötször-hatszor bement az energiahivatalba. „Berágtam, és baseballütővel hajtottam ki belőlük legalább a kért kvóta felét” – mondta a HVG-nek az újdonsült szélgéptulajdonos, aki a mostani pályázaton megint kész minden eszközt bevetni, hogy másik 2 megawattos turbináját is beüzemelhesse, hiszen arra három éve minden szükséges papírt beszerzett. „A már engedélyezett 330 megawattal együtt a most meghirdetett mennyiség egy időre telíteni fogja a piacot” – mondta a HVG-nek Brázai Miklós, a KPMG tanácsadó cég energetikai menedzsere. „Most az a fő értékelési szempont, hogy mennyivel tud valaki aláígérni a kötelező átvételi tarifának, illetve hogy milyen időtartamra kéri a kötelező átvételt. Kérdés, lesz-e olyan beruházó, aki alacsonyabb állami támogatásért is hajlandó lesz ebbe pénzt fektetni, vagy csak ígérget” – summázta az új kockázatokat. Bár a pályázók közül előnyben részesítik azokat, akik a megtermelt áramot a szabadpiacon kívánják értékesíteni, erre főleg a határkapacitást szerző, így az áram exportálására is képes energiamultik, például az E.On, az EdF vagy az RWE volnának alkalmasak. Jóllehet a másodlagos zöldenergia-piac már Magyarországon is éledezik, egyelőre nincs túl sok olyan cég, amely a jelenlegi piaci áron, kilowattóránként 37 forintért vásárolna zöld áramot. Erre inkább csak a környezettudatos imázst szisztematikusan építgető cégek mutatnak hajlandóságot. „Kizárt, hogy a bankok szélerőmű-építésre a klasszikus projektfinanszírozási alapon kölcsönöznének. Bankhitelre legfeljebb azoknak a beruházóknak van esélyük, amelyek kihasználják a kötelező átvétel lehetőségét” – mondta a HVG-nek ifjabb Chikán Attila, az Alteo Energiaszolgáltató Zrt. vezérigazgatója. A Wallishoz közeli, tavaly létrehozott vállalkozás kiserőmű-portfóliót tervez létrehozni megújuló és hagyományos energiaforrásokból. Az Eetek Hungary Zrt. színeiben korábban szélenergiában már jártassá vált Chikán ugyancsak úgy véli, az összesen 740 megawattnyi szélenergia valószínűleg eléri a még szabályozható maximális mennyiséget. Nem arról van tehát szó, hogy nem kellene több zöld energia, hanem arról, hogy a magyar villamosenergia-rendszer jelenlegi állapotában nem képes többet fogadni. „Előbb-utóbb elkerülhetetlen lesz egy szivattyús erőmű megépítése” – tette hozzá Chikán. Amikor fölösleges mennyiségű áram keletkezik, ez vizet szivattyúzna fel egy tározóba, majd extra áramszükséglet esetén a víz erejével áramot termelne. Csakhogy „az effajta kezdeményezések az utóbbi években a környezetvédők és a lakosság tiltakozása miatt rendre elbuktak” – hárította el a felelősséget Tari Gábor, a Magyar Villamosenergia-ipari Átviteli Rendszerirányító Zrt. (Mavir) vezérigazgatója. „Korábban azért aggódtunk, mi lesz, ha nem fúj a szél, most viszont akkor van gond, ha fúj” – ironizált a HVG-nek Hoffmann László, az Energy Corp Hungary Kft. igazgatója. A pályázóktól például elvárják, hogy bizonyos helyzetekben a rendszerirányító kérésére „önként” fogják vissza a termelést, ám a szabályzatok azt még nem tartalmazzák, hogyan kompenzálja a Mavir az így keletkező veszteséget. „A pontos regulák néhány hónapon belül életbe léphetnek” – ígéri Tari, hozzátéve, hogy a visszaszabályozás lehetőségével a Mavir csak végső esetben fog élni. A szelesek viszont úgy vélik, részben a Paksi Atomerőmű tervezett bővítése miatt kényszerítik őket az önkorlátozásra. Magyarország mindenesetre vállalta, hogy teljes energiafogyasztásán belül 2020-ra 13 százalékra növeli a megújulók arányát, e cél teljesítésére pedig a szélenergia a legalkalmasabb. Ma azonban a hazai szélparkok által termelt áram a fogyasztás mindössze 0,5 százalékát teszi ki, és még az engedélyezett 740 megawattos kapacitás belépésével is 2 százalék alatt marad, miközben Nyugat-Európában gyorsan nő a szerepe. „A nyugat-európai szélerőmű-beruházások egy része már megtérült, így az általuk termelt áram ára a tizedére csökkent” – hangsúlyozta Hoffmann, aki szerint logikus lenne, hogy Magyarországon is csökkenő mértékben támogassák a szélenergia-termelést a mostani, az inflációt követő kötelező átvételi ár helyett. G. TÓTH ILDA
__label__pénzügy 0.998978 __label__jegybank 0.995255 __label__forint 0.896261 __label__pénzbevonás 0.766304 __label__pénzkibocsátás 0.658428 __label__aranytartalék 0.019134 __label__pénznyomtatás 0.0174525 __label__bank 0.0128312 __label__pénztörténet 0.0120638 __label__bankbetét 0.0116973 $$$ __label__jegybank 0.998945 __label__pénzbevonás 0.988678 __label__pénzügy 0.987956 __label__organization__mnb 0.985506 __label__forint 0.957922 __label__pénzkibocsátás 0.926314 __label__valuta 0.884049 __label__geography__magyarország 0.749097 __label__aranytartalék 0.0803675 __label__pénznyomtatás 0.0433758 $$$ __label__gazdaság __label__pénzbevonás __label__pénzügy geography__magyarország genre__hír year__2008 $$$ Ömlik az apró a jegybankba $$$ Ömlik az apró a jegybankba Egyre nő a jegybankba hordott aprópénz mennyisége, ahogy közeledik február 29-e, az egy- és kétforintosok elfogadásának utolsó napja. Az utóbbi héten 12,5 millió forint értékű érmét vittek vissza a Magyar Nemzeti Bankba (MNB), a pénzbevonás öt hónappal ezelőtti bejelentése óta visszaáramlott mennyiség tizedét. A forgalomban lévő egyforintosok 3 százaléka, a kétforintosoknak pedig az 5 százaléka került eddig vissza a jegybankba. Nemzetközi tapasztalatok szerint hasonló esetben a kis címletű érméknek legfeljebb a 10 százaléka áramlik vissza. A beváltási hullám tetőzésére a jótékonysági akciók március–áprilisi zárásakor számít a jegybank, miután 52 karitatív célú gyűjtésről tud, ahol az előzetes jelzések szerint 8 tonnányi apró már összegyűlt. A posta, a takarékszövetkezetek és a bankok többsége még fél évig névértéken beváltja a kivont érméket, az MNB pénztárában pedig 2013. március 1-jéig lehet díjmentesen törvényes fizetőeszközre átváltani az egy- és kétforintosokat. Március 1-jétől már nem lehet velük fizetni, és mindenhol a törvényben rögzített kerekítési szabályokat alkalmazzák.
__label__nemzetiségek 0.0109969 __label__országgyűlési@@választás 0.00264167 __label__csapatkivonás 0.000921051 __label__béketárgyalás 0.000893046 __label__autonómia 0.000865901 __label__békekötés 0.000814086 __label__zavargások 0.000765406 __label__délszláv@@rendezés 0.000497857 __label__kormányválság 0.000427316 __label__polgárháború 0.000402042 $$$ __label__geography__albánia 0.9982 __label__geography__jugoszlávia 0.0780882 __label__person__sali 0.0109969 __label__person__berisha 0.0109969 __label__geography__macedónia 0.00735583 __label__organization__ebesz 0.00256091 __label__person__franjo 0.00206074 __label__person__tudjman 0.00206074 __label__person__nano 0.00160785 __label__person__fatos 0.00160785 $$$ __label__országgyűlési@@választás geography__albánia genre__hír year__1997 $$$ Kötélhúzás Albániában $$$ Kötélhúzás Albániában Június 29-én parlamenti választásokat tartanak Albániában – erről állapodtak meg az albán politikai pártok a hét elején. A választás módjáról azonban annak ellenére sem tudtak megegyezni, hogy a piramisjátékok csődje miatt kirobbant, majd belpolitikai zavargásokká fajult konfliktusban közvetítő Franz Vranitzky ultimátumban szólította fel erre őket. Az EBEL megbízottjaként közvetítő osztrák exkancellár azzal fenyegette meg az albán politikusokat, hogy az utóbbi hetekben az országba telepített nemzetközi katonai erők kivonulnak, ha nem fogadják el az általa összeállított hatpontos jegyzéket. A feltételekben szerepel többek között, hogy feloszlatják a főként délen szerveződött fegyveres megmentési bizottságokat, s a felek nem fogják vitatni a nemzetközi megfigyelők által jóváhagyott választási eredményt. Lapzártánkig már csak a Sali Berisha elnök mögött álló Demokrata Párt nem írta alá a megállapodást, elsősorban valószínűleg azért, mert az lehetővé teszi a kommunista rendszer idején második vonalbeli posztokat betöltött politikusok – így az ellenzéki szocialista vezér, Fatos Nano – indulását is. Berisha egyébként szeretné elérni, hogy a júniusi választás napján egyúttal a monarchia visszaállításáról tervezett népszavazást is megrendezzék.
__label__filmgyártás 0.996186 __label__kultúra 0.912446 __label__filmfesztivál 0.27514 __label__művészet 0.129413 __label__filmforgalmazás 0.125933 __label__kultúra-finanszírozás 0.0803675 __label__kultúrafinanszírozás 0.0179962 __label__rajzfilm 0.00832578 __label__állami@@támogatás 0.00395541 __label__szponzorálás 0.00318268 $$$ __label__filmgyártás 1.00001 __label__geography__magyarország 1.00001 __label__kultúra 0.945005 __label__művészet 0.859674 __label__filmfesztivál 0.320831 __label__kultúra-finanszírozás 0.268951 __label__filmforgalmazás 0.196836 __label__organization__magyar@@mozgókép@@alapítvány 0.0851091 __label__organization__magyar@@nemzeti@@filmalap@@zrt. 0.0460439 __label__person__nemes@@jeles@@lászló 0.0251888 $$$ __label__filmfesztivál __label__filmgyártás __label__kultúra __label__kultúra-finanszírozás __label__művészet geography__magyarország genre__cikk author__vitéz@@f.@@ibolya year__2009 $$$ ELSŐFILMESEKÉ A 40. FILMSZEMLE, Alámondás $$$ ELSŐFILMESEKÉ A 40. FILMSZEMLE Alámondás A meglepetések szemléje lehet az idei, ahol a játékfilmek közel felét elsőfilmes rendezők jegyzik. A szakmát ezúttal a kiírt, majd sebtében visszavont stúdióprivatizáció osztja meg. A 40., jubileumi magyar filmszemle annyiban mindenképpen elüt a megszokottól, hogy az ünnepélyes megnyitót az e hét keddi kezdés után két nappal tartják. Igaz, azt legalább a Kongresszusi Központban a tavalyi, a szakma méltatlankodását kiváltó szűkös Millenáris-helyszín helyett. A két éve hiányolt fesztiváligazgató kinevezésére viszont nem került sor a gazdasági válságra hivatkozva, és visszalépést jelent, hogy ezúttal nem lesz külföldi zsűritag. A plázavetítésnek nincs vége, csak ezúttal a Mammut helyett a MOM Parkba került a rendezvények egy része, például a tervek szerint az a rock and roll buli, amelybe a zárófilmként vetített filmmusical torkollik. Utóbbiból, a Fenyő Miklós negyven évvel ezelőtti Ki mit tud?-győzelmét feldolgozó, Fonyó Gergely rendezte és Neményi Ádám egykori A3Tv-elnök produceri közreműködésével készült Made in Hungária című alkotásról az a hír járja szakmai berkekben, hogy a stáb kifizetésének elmaradása miatt nem indul a versenyen, akinek ugyanis filmszakmai tartozása van, nem nevezhet. Neményi, bár elismerte, hogy akad még tartozás, a HVG-nek azt mondta, a filmet a „közönségnek szánták”, nem fesztiválra tervezték, ott ugyanis inkább a kísérleti filmeket díjazzák. Abból pedig lesz bőven, bár már korábban bemutatott közönségfilmek is bekerültek a versenybe, mint Herendi Gábor Valami Amerika 2-je vagy Goda Krisztina Kaméleonja. A kritikusok várakozása szerint a kezdők hozhatnak izgalmat az idei szemlén, miután a 18 játékfilm közel felét jegyzik elsőfilmesek, de Vranik Roland, a korábban a Fekete kefével már szemlegyőztes rendező is csak a második filmjével jelentkezik. Ígéretesnek tartják a Pater Sparrow (Verebes István fia) rendezte 1-et, amely Stanislaw Lem Az emberiség egy perce című műve alapján készült, illetve Nagy Viktor Oszkár Apaföldjét, de a sötét lovak közül bárki befuthat. Nem ismétlődik az előző év negyvendarabos játékfilmdömpingje, a külön szekcióban induló tévéfilmeket beszámítva sem. Az idősebb nemzedéket egyedül a 80 éves Bacsó Péter képviseli a kritikák által nem kímélt prostifilmjével, a Majdnem szűzzel. A középgenerációból Gárdos Péter és Sopsits Árpád van mutatóban, a fesztiválokon az utóbbi években brillírozó fiatalok közül pedig csak a Hukkléval befutott Pálfi György szerepel. A szemlén induló játékfilmek bő 3,2 milliárd forint összköltségvetéséhez a legfőbb államitámogatás-elosztó, a Magyar Mozgókép Közalapítvány (MMKA) harmadával járult hozzá. Az idén nincsenek drága filmek, a művek több mint fele az átlagos 250 milliós költségvetés alatti. Ketten egyenesen állami támogatás nélkül vágtak a forgatásba, a fotósként is ismert Szirtes Ádám és a most debütáló Szajki Péter. Félmilliárdos büdzséjével a legdrágább Kaméleon nyerte el egyúttal a legtöbb közalapítványi támogatást, 165 milliót, de a 100 millió felett szubvencionált négy film között van a Valami Amerika 2 is (számára a rendező előző filmjének, a Lorának 110 ezer nézője hozott 31 millió forint normatív támogatást). Utóbbi a felhozatalban egyedül áll azzal, hogy már meg is térültek a költségei, miután eddig több mint 300 ezren váltottak rá jegyet. Tavaly csak a Macskafogó 2, valamint a 9 és fél randi hozott a megtérüléssel kecsegtető, 200 ezer feletti nézőszámot. A filmforgalmazók becslése szerint folytatódott a csökkenő trend, tavaly 10,2 millió mozinéző volt, és csak minden tizedik váltott közülük magyar filmre jegyet. A filmesek egy ideje azt feszegetik, hogy az MMKA állandó utófinanszírozása miatt lassan két átlagfilmnyi pénzt, 400-500 millió forintot emészt fel a banki kamattörlesztés. A pesszimistábbak szerint az adósságok miatt előbb-utóbb dobra kerülhet az alapítvány tulajdonában álló Magyar Filmlaboratórium 8 milliárd forint értékűre becsült budai ingatlana. A lapzártánk után tartott filmes kerekasztalon várhatóan a közalapítvány eladósodottsága is napirendre kerül, miként az állami filmstúdiók (Budapest, Hunnia, Objektív) botrányba fulladt privatizációja, amelyet meghirdetett, majd villámgyorsan vissza is vont a Magyar Nemzeti Vagyonkezelő Zrt. (MNV). A Magyar Producerek Szövetsége egyenesen lemondásra szólította fel Grunwalsky Ferenc közalapítvány-elnököt, mondván, nem egyeztetett a szakmával a magánosításról, anélkül járult hozzá az MNV pályázatához, holott a stúdiók megszerzésével a pénzosztó MMKA alapítói jogához is hozzájutnak a vevők, továbbá az 1987-ig elkészült filmek forgalmazására kiírandó pályázaton is előnyt élveznek. Ezzel Kálomista Gábor, a producerszövetség elnöke szerint többmilliárdos vagyon kerülhet az új tulajdonosok kezébe. Noha kollégáinak korántsem mindegyike ért egyet vele, az sokaknak nem világos, mit is adna el az MNV. Az egyetlen működő producercégért, a Hunniáért ugyanúgy 11 milliós minimumárat kért, mint a fél gőzzel működő Objektívért, a legtöbbre, 30 millióra pedig a csak forgalmazással foglalkozó Budapestet lőtte be. A belharcoktól függetlenül a nemzetközi porondon viszonylag jól szerepeltek a magyar filmek, például tavaly a Delta díjat kapott Cannes-ban, ami húsz éve nem fordult elő magyar filmmel. De Bollók Csaba alkotása, az Iszka utazása is több tucat fesztivált járt be, hat trófeát is begyűjtve. Az idei Oscar-díjra nevezett magyar film a legjobbak közé már nem került be, de a nyerőszériát nem is ez árnyékolja be, hanem az, hogy Csere Ágnes producer szerint a Los Angeles-i magyar filmiroda nem segítette a szükséges kampányt. Mindössze egy hét, három vetítés, három hirdetés – erre futotta a következő filmjük terhére kapott 5 millió forint MMKA-támogatásból és saját pénzükből. A szervezésben végül egy amerikás magyar és a konzul segített be. „Embert nem küldött a vetítésre” – mondta Kovács Gábor, aki korábban, a Fehér tenyér című filmmel volt Oscar-nevezett produceri minőségben. A Csere által említett iroda a magyar filmes infrastruktúra amerikai promóciájára létrehozott Magyar Filmbizottság Los Angeles-i telephelye, amelynek képviselője, Návai Anikó a HVG kérdésére azt mondta, a szigorú helyi szabályok szerint ő csak abban segíthet, hogy a megfelelő marketingesekkel összehozza a magyar Oscar-aspiránsokat, és ezt állítása szerint fel is ajánlotta a most méltatlankodó producereknek. Feladata az – hangsúlyozta Návai –, hogy Magyarországra csábítsa a filmkészítőket, a magyarok népszerűsítése egy másik szakmai szervezet, a Filmunió dolga. Ott azonban azt közölték, csak a kópiagyártás költségét és az amerikai Filmakadémiához történő eljuttatását tudják finanszírozni. Az MMKA-nak pedig, mint kiderült, nincs az Oscar-kampányra használható kerete. Mintha senki sem gondolná komolyan, hogy a nevezés után díj is jöhet. VITÉZ F. IBOLYA
__label__köztársasági@@elnök 0.72488 __label__belpolitika 0.399822 __label__politika 0.129413 __label__gazdaság 0.00395541 __label__elnökválasztás 0.00121659 __label__történelem 1e-05 __label__társadalom 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__venezuela 1.00001 __label__person__hugo 0.997827 __label__person__chávez 0.993912 __label__köztársasági@@elnök 0.943358 __label__belpolitika 0.468801 __label__geography__usa 0.0373369 __label__person__medvegyev 0.00885735 __label__geography__latin-amerika 0.00807199 __label__person__dmitrij 0.00240673 __label__person__nicolás 0.00137703 $$$ __label__állami@@ünnep __label__politika geography__venezuela person__chávez person__hugo genre__hír year__2009 $$$ Chávez jubilál $$$ Chávez jubilál Nemzeti ünnepnappá nyilvánította hatalomra kerülése tizedik évfordulóját, február 2-át Hugo Chávez venezuelai államfő. Az állami tévé által a sikerek évtizedének nevezett Chávez-éra a radikális baloldali elnök reményei szerint folytatódhat, ha a hó végi népszavazás jóváhagyja az államfői posztért való harmadik indulását lehetővé tevő alkotmánymódosítást. Chávez az évfordulón vendégül látta a latin-amerikai térség számos baloldali vezetőjét, betegsége miatt hiányzott azonban Raúl Castro kubai államfő, aki a múlt héten Moszkvában 354 millió dolláros hitelmegállapodást kötött. Ünnepi beszédei egyikében Chávez – aki korábban elszántan ostorozta George W. Bush leköszönt amerikai elnököt – kijelentette: kész találkozni az USA új vezetőjével, Barack Obamával.
__label__gazdaság 1.00001 __label__cégek 1.00001 __label__társadalom 1e-05 __label__kultúra 1e-05 __label__pénzügy 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 1.00001 __label__organization__creditreform@@kft. 1.00001 __label__gazdaság 1.00001 __label__cégek 1.00001 __label__céginformáció 0.00142036 __label__külpolitika 1e-05 __label__geography__európai@@unió 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__cégek __label__gazdaság geography__magyarország organization__creditreform@@kft. genre__grafikon genre__toplista year__2016 $$$ Az 500 legnagyobb árbevételű cég ágazati megoszlása $$$ Az 500 legnagyobb árbevételű cég ágazati megoszlása 16450651.pdf
__label__egészségügy 1.00001 __label__kórházak 0.997209 __label__rák 0.787941 __label__befektetés 0.718604 __label__magánszektor 0.665421 __label__egészségbiztosítás 0.355785 __label__orvosi@@műszergyártás 0.148057 __label__privatizáció 0.144159 __label__gyógyszertár 0.0737063 __label__orvostudomány 0.0229874 $$$ __label__egészségügy 1.00001 __label__geography__magyarország 1.00001 __label__kórházak 0.99479 __label__rák 0.919653 __label__magánszektor 0.863402 __label__befektetés 0.531219 __label__egészségbiztosítás 0.370235 __label__orvosi@@műszergyártás 0.119213 __label__privatizáció 0.0827073 __label__gyógyászati@@segédeszközök 0.0488678 $$$ __label__egészségügy __label__kórházak __label__rák geography__magyarország organization__országos@@onkológiai@@intézet genre__cikk author__gáti@@júlia year__2010 $$$ ONKOLÓGIAI MAGÁNBERUHÁZÁS, Kiegészítő terápia $$$ ONKOLÓGIAI MAGÁNBERUHÁZÁS Kiegészítő terápia Rehabilitációs központ építésére vár magánbefektetőt az Országos Onkológiai Intézet. A beruházás legalább annyira ellentmondásos, mint amennyire kétséges a megtérülése. Tavaly tavasszal egyetlen jelentkező sem akadt arra, hogy az Országos Onkológiai Intézet (OOI) területén rehabilitációs központot építsen. A konstrukció fölöttébb eredeti: az OOI a tulajdonos Magyar Nemzeti Vagyonkezelő Zrt. döntése alapján 6 ezer négyzetméter vagyonkezelői jogát adhatná át fél évszázadra, cserébe pedig egy 300 ágyas, 20 ezer négyzetméteres kórházépülethez jutna hozzá. A március utolsó napjaiban ismét kiírt egyfordulós pályázat feltételeinek olyan vállalkozó felelhet meg, aki-amely 8 milliárd forinttal szállna be az üzletbe. Az elkészülő épület azonnal állami tulajdonba kerülne, az új intézményben megtermelt jövedelem azonban a befektetőt illetné meg. A mostani feltételek már lényegesen vonzóbbak, mint a tavalyiak, hiszen a befektető egy múlt heti kormányrendelet jóvoltából évi 451 millió forint biztos bevételre számíthat az Országos Egészségbiztosítási Pénztártól (OEP). A megépülő rehabilitációs központ 150 ágyán fekvők részben az OEP költségén gyógyulhatnak vagy részesülhetnek kezelésben, fájdalomcsillapításban. A másik 150 ágyon – ugyanilyen feladatok ellátására – a teljes árat megfizető pácienseket fogadhat a központ. Az OOI előzetes kalkulációja szerint semmi sem lesz ingyen: a közfinanszírozott ágyakon elhelyezett betegek napi 10–15 ezer forintos hozzájárulással lesznek kénytelenek kiegészíteni a jelenleg nem egészen 10 ezer forintos OEP-támogatást, az önköltségesek pedig az előzetes számítások szerint napi 18–25 ezer forintot fizetnek majd. A szakmai irányítást az OOI adja, és gondoskodik arról is, hogy minden ágyra jusson beteg, a befektető pedig az üzemeltetést – egyebek mellett az élelmezést, a mosatást – tarthatja kézben. Páciens bizonyosan lesz elég, hiszen az OOI a magyarországi daganatos betegek egyötödét látja el: évente 15 ezren fekszenek be a Kékgolyó utcai kórtermekbe, és 85 ezren kapnak ugyanott kúraszerű, illetve ambuláns ellátást. Az onkológiai rehabilitáció azonban egyelőre megoldatlan, már csak azért is, mivel a hazai szakmai szabályozás és az ahhoz kapcsolódó finanszírozás nem ismer ilyen fogalmat. Miközben létezik mozgásszervi, légzés-, valamint pszichiátriai rehabilitáció, a műtéten, kemo- és sugárterápián átesett daganatos betegek speciális hozzáértést igénylő ellátása, az egészségesek világába való visszaillesztése hiányzik, vagy teljesen esetleges. Még a távolról érkező páciensek elhelyezése sem megoldott, a kezelések után hányingerrel, rosszulléttel távozók hetente többször is órákat utaznak otthonuk és a kórház között. A rehabilitációs központban lesz mód az ő elhelyezésükre, mint ahogy a gyógyíthatatlan betegek úgynevezett hospice ellátását is körülbelül száz ágy fogja szolgálni. A rehabilitációs központ pályáztatásával egy időben kezdődik az OOI-ben egy 6 milliárd forintos uniós projekt is, amelynek keretében a sebészeti, a diagnosztikai és a kemoterápiás tömb újul meg, és felhúznak egy gyógyszertári épületet, amely alkalmas infúziók készítésére. Ennek az összegnek legalább a duplájára volna szükség ahhoz, hogy a rehabilitációs központ is közpénzből épülhessen meg. Központi költségvetési források hiányában nem maradt más választás, mint a magánerő bevonása. Ezzel pedig különös szimbiózis alakulhat ki az állami és a magánszféra között – feltéve, hogy akad még befektető az egészségügyi vállalkozások számára nem éppen vonzó hazai környezetben. GÁTI JÚLIA
__label__belpolitika 0.334599 __label__királyság 0.0236995 __label__gazdaság 0.0236995 __label__társadalom 0.019134 __label__politika 0.0169249 __label__iszlám 0.00971848 __label__államcsíny 0.00193673 __label__életszínvonal 0.00160785 __label__hinduizmus 0.00142036 __label__életmód 0.00129431 $$$ __label__belpolitika 0.239359 __label__geography__szaúd-arábia 0.136618 __label__királyság 0.122533 __label__iszlám 0.0583558 __label__gazdaság 0.0474359 __label__politika 0.0116973 __label__geography__nigéria 0.0106625 __label__társadalom 0.00807199 __label__szegénység 0.00782589 __label__geography__kuvait 0.00610756 $$$ __label__gazdaság __label__belpolitika geography__szaúd-arábia genre__cikk year__1995 $$$ SZAÚD-ARÁBIA, Lefele királyság $$$ SZAÚD-ARÁBIA Lefele királyság A nem is olyan régen még sivatagi kánaánként emlegetett Szaúd-Arábiában az egy főre jutó nemzeti össztermék ma már alacsonyabb, mint Görögországban. A pénzügyi nehézségek az ország politikai stabilitásának sem tesznek jót, az abszolutisztikusan uralkodó királyt és családját egyre nyomasztóbb gondok gyötrik. A szaúdi nemzeti gárda és a titkosszolgálatok alaposan felkészültek az április végén kezdődött zarándoklatra, a hadzsra: a Perzsa-öböl túloldaláról, Iránból érkező muszlimok vezetői előre bejelentették, hogy nemcsak a kábakő megcsókolását, a mekkai Szafa és Marva dombok közötti hétszeri futást, az állatáldozatot és a többi rítust tekintik vallási kötelességüknek, hanem azt is, hogy politikai tüntetéseket rendezzenek az iszlám ellenségei (elsősorban Amerika és Izrael) ellen. „Ez nem fog megtörténni” – nyilatkozta magabiztosan Najif ibn Abdulazíz herceg, szaúdi belügyminiszter, s hozzátette, hogy eleve be sem engedik az országba, akinél bármiféle politikai tartalmú könyvet vagy röplapot találnak. Rijád 1987-ben már bebizonyította, hogy nem tűri a rendbontást: a biztonsági erők akkor kíméletlenül megrohamozták a Khomeini-képekkel tüntető irániakat, akik közül négyszázan holtan maradtak a helyszínen. Szaúd-Arábiát és Iránt egyaránt iszlám fundamentalisták irányítják, az előbbit szunniták, az utóbbit síiták. A szunniták szerint a muszlimokat bárki vezetheti, akit azok elfogadnak, a síiták viszont – közvetve bár, de – Istentől eredeztetik a földi hatalmat, és bitorlónak tekintik a szaúdi királyi családhoz hasonló uralkodókat. Szaúd-Arábia 17 millió lakosának jó 15 százaléka síita, s ők Rijád félelmei szerint kiváló táptalajnak bizonyulhatnak az iráni típusú radikalizmus számára. Márpedig ha az országban egyszer elkezdődne valamiféle komoly mozgolódás, abba minden bizonnyal beszállnának azok a szunniták is, akik más okokból, de szintén bitorlónak tartják az Al-Szaúd családot. A különféle ellenzéki csoportoknak legalább két közös vonásuk van: mindegyik iszlamista, és – egyelőre – egyik sem túl erős. Bár az uralkodó család maga is a szunnita iszlám szigorú, aszketikus tanokat hirdető vahhabita irányzatához tartozik, a síita- és Nyugat-ellenes „neovahhabita” radikálisok által titokban terjesztett kazetták hallgatói arról értesülhetnek, hogy Rijád az iszlámot világszerte fenyegető „zsidó– keresztény összeesküvés” uszályába került. Miután a rezsim tavaly szeptemberben két neves szónokukat letartóztatta, a sivatagi Buraida városkában több száz radikális hívő vonult az utcákra. A legnevesebb külföldön élő szaúdi ellenzéki, a londoni központú Legitim Jogok Védelméért nevű iszlamista szervezetet vezető Muhammad Al-Masszari mérsékeltnek mondja magát. A nagyszakállú fizikatanár fogadóórákat tart egy pizzériában, valamint a szaúdi jogtiprásokat, korrupciós és más felháborító ügyeket részletező faxokat küldözget szanaszét a világba. Üzeneteiben megemlíti, hogy eredeti hazájában az idén már közel száz férfit – elsősorban külföldi származású kábítószer- és szeszcsempészeket – fejeztek le, kétszer annyit, mint tavaly egész évben, de előáll olyan merész ötletekkel is, mint hogy Szaúd-Arábiában választásokat kellene tartani. Ezeken – elképzelése szerint – az „iszlámmal ellentétes” elemek nem voksolhatnának, a nők viszont igen. Masszari csoportjának több tagja mégis hevesen kikelt azon szaúdi nők ellen, akik nem átallották azt követelni, hogy férjük írásos beleegyezése nélkül is vezethessenek autót. A királyi család nemcsak e csoportokra tekint gyanakodva, hanem még a saját hadseregére is, arra gondolva, hogy fiatal tisztek csoportjai már számos arab országban hajtottak végre puccsot. Mindenesetre nagyfokú elővigyázatosságra utalnak azon előírások, amelyek értelmében a többnyire az ország peremén fekvő bázisokon állomásozó repülőgépekbe és a harckocsikba csak kis mennyiségű üzemanyagot szabad tölteni, nehogy egyhuzamban el lehessen érni velük a fővárost. A fegyveres erők vezetői Fahd legszűkebb köréből kerülnek ki: a 35 ezer fős nemzeti gárdát a család második embereként számon tartott Abdullah herceg, a 75 ezer fős hadsereget a sorban harmadik Szultán herceg irányítja. Nagy kérdés, hogy sikerül-e továbbra is rendet tartani az uralkodó családon belül. A hercegek köre most 6–7 ezres, számuk szinte napról napra duzzad: több idős hercegnek néhány tucat, egyiküknek-másikuknak száznál is több gyermeke van. A família felnőtt férfitagjai minimálisan havi 20 ezer dolláros ellátmányban részesülnek, a hivatalt viselők ennél sokkal többet kapnak, s egymás közt arról panaszkodnak, hogy a pénz milyen hamar elmegy a kastélyok, a limuzinok és a jachtok fenntartására. A 73 éves, cukorbeteg Fahd három éve magának vindikálta az utódkiválasztás jogát, hozzátéve, hogy a trónnak nem a család legidősebb, hanem a legtehetségesebb tagjára kell szállnia. A legtöbben mégis azzal számolnak, hogy Fahdot féltestvére, a nálánál csak két évvel fiatalabb és a szóbeszéd szerint sokkal kevésbé Amerika-barát Abdullah herceg követi majd. Washington alighanem jobban kijönne a szintén 70 körüli Szultán herceggel, aki odahaza hirtelen haragjáról és korrupciós ügyeiről híres. Az Al-Szaúd család uralma néhány alapvető kompromisszumra épül. Az USA és szövetségesei garantálják az ország biztonságát, Rijád cserébe egyezteti velük olajpolitikáját, s nekik juttatja a legzsírosabb szerződéseket. (Ez az alku sok iszlamistának nem tetszik, s emiatt nincsenek az országban állandó amerikai vagy brit bázisok.) A különféle törzsek és társadalmi csoportok vezetői nem emelnek kifogást az ellen, hogy az olajjövedelmek jelentős részére a királyi család ráteszi a kezét, mert a pixisben valamilyen módon ők is benne vannak. Parlament nincs, de az 1993-ban létrehozott „konzultatív tanács” 60 tagját a király úgy válogatta össze, hogy abban szinte minden jelentős erő vezetői helyet kaptak. A testület törvényeket nem hozhat, de jól meg van fizetve, és kényelmesen elfér a minden luxussal fölszerelt, impozáns palotában, amelybe azért terveztek 450 fős üléstermet, hogy a sok meghívott évente egyszer meghallgathassa a „királyi kormányprogramot”. A beduinokat és a városi köznépet (az utóbbiak teszik ki a lakosság háromnegyedét) eddig bőséges állami adományokkal, az olcsó és gondtalan élet lehetőségével vásárolták meg. Egy jól fölszerelt lakásra való pénzt minden fiatal házas kapott ajándékba, legalább egy autó tartására minden famíliának futotta, az áram és a benzin ára nevetségesen alacsony, az oktatás, az orvosi ellátás, a drágán sótalanított tengervíz, sőt, még a helyi telefonbeszélgetés is ingyenes volt. Ennek vége. A telefonért néhány hónapja fizetni kell, az elektromos energia megdrágult, a benzin ára a tízszeresére, literenként 80 dollárcentnek megfelelő összegre emelkedett. A szaúdiaknak még mindig sok mindenre futja, de az egy főre jutó hazai össztermék (GDP) mindössze 6,5 ezer dollár, alacsonyabb, mint Görögországé. Hiába rendelkezik az ország a Föld bizonyított kőolajtartalékainak jó egynegyedével, a jövedelmek zsugorodnak, az adóssághegy megközelíti a 100 milliárd dollárt, miközben a valutatartalékok szintje az 1990-es 150 milliárdról – elsősorban az Öböl-háború költségei miatt – 50 milliárd dollárra esett vissza. Fahd király, hogy a tátongó deficitet csökkentse, a tavalyi költségvetés minden tételét 20 százalékkal megnyirbálta, és ugyanezt akarta tenni az ideivel is, ám az általános ellenállás hatására beérte 6 százalékos kurtítással. A kényszerű fogyókúra miatt az intézmények képtelenek időben kiegyenlíteni számláikat: hivatalos források szerint 10 milliárd dollárnyi, néhány magánbank szerint háromszor ekkora összegű lejárt tartozásuk gyülemlett már föl bel- és külföldi szállítóikkal szemben. Az amerikai, a japán és az európai cégek sora fújt visszavonulót. A hotelekben, amelyekben nem is olyan rég még elegáns apartmanok garmadáit bérelték, most egész emeletek állnak üresen. Akik maradnak, azok sem gondolkodnak hosszú távra előre, a stratégiai döntésekkel – állítják – legalább az utódlás tisztázódásáig várnak. Az állam, hogy visszaállítsa a szaúdi fizetési morálba vetett bizalmat, az év elején kedvező kamatozású kötvényeket bocsátott ki, hogy hazacsalogassa a szaúdiak 300 milliárd dollárra becsült külföldön tartott magánvagyonát, ám az erőfeszítés hiábavalónak bizonyult. Néhány hatalmas magáncégnél – például a tavalyi évet 1 milliárd dolláros nyereséggel záró, elsősorban a petrolkémiában, de szinte minden másban is érdekelt Sabic konzorciumnál – valóságos aranyláz-hangulat uralkodik, ugyanakkor a helyi tőzsdeindex az utóbbi másfél évben egyharmaddal csökkent. A privatizációról sokat beszél a kormány, de a szakértők szerint nagyobb az ügy füstje, mint a lángja, hiszen a királyi család – ahogy a politikában – a gazdaságban sem akarja kiengedni a markából a kulcspozíciókat.
__label__labdarúgás 1.00001 __label__sport 1.00001 __label__sportfinanszírozás 0.0396488 __label__érdekvédelem 0.0174525 __label__elektronikus@@sajtó 0.00971848 __label__jégkorong 0.00349342 __label__sportfogadás 0.00193673 __label__marketing 0.00121659 __label__szponzorálás 0.00107496 __label__kosárlabda 0.000580316 $$$ __label__geography__magyarország 1.00001 __label__labdarúgás 1.00001 __label__sport 1.00001 __label__organization__mlsz 0.992889 __label__marketing 0.119213 __label__sportfinanszírozás 0.100889 __label__elektronikus@@sajtó 0.0518555 __label__organization__mtk 0.0408557 __label__jégkorong 0.0351548 __label__organization__újpest@@fc@@kft. 0.0311538 $$$ __label__labdarúgás __label__sport geography__magyarország organization__football@@duó@@kft. organization__magyar@@hivatásos@@labdarúgó@@liga organization__magyar@@labdarúgó@@liga organization__mlsz organization__profi@@liga@@kft. genre__cikk genre__keretes year__2006 $$$ A „játékosok” $$$ A „játékosok” Magyar Labdarúgó-szövetség (MLSZ): a hivatásos és amatőr labdarúgókat, egyesületeiket tömörítő sportági szakszövetség. Magyar Hivatásos Labdarúgó Liga (MHLL): a hivatásos labdarúgócsapatok érdekvédelmi szervezete. Magyar Labdarúgó Liga: az MLSZ tagszervezete, tagjai az MHLL-hez hasonlóan a hivatásos labdarúgóklubokat működtető gazdasági társaságok. Feladata a bajnokságok szervezése, szabályzatok kidolgozása az azokban részt vevő csapatok számára, valamint a marketingjogok értékesítése. Profi Liga Kft.: az MHLL 100 százalékos tulajdonában lévő cég, a 3,1 milliárd forintos futballfejlesztési kötvény kibocsátója. Football Duó Kft.: az MHLL többségi tulajdonában lévő cég, amelyben tulajdonos az MLSZ és a Profi Liga Kft. is. A futballcsapatok még 1994-ben az MHLL-en keresztül ebbe apportálták televíziós közvetítési jogaikat. Az akkori 16 NB I-es csapatból már csak kilenc szerepel az első osztályban, a többiek jogutód nélkül megszűntek, vagy kiestek az élvonalból.