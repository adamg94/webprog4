__label__országgyűlési@@választás 0.377551 __label__belpolitika 0.0043415 __label__választási@@kampány 0.00248262 __label__elnökválasztás 0.00121659 __label__választási@@rendszer 0.00071967 __label__történelem 1e-05 __label__társadalom 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 1.00001 __label__országgyűlési@@választás 0.0062999 __label__organization__legfelsőbb@@bíróság 0.00507033 __label__organization__országos@@választási@@bizottság 0.00461957 __label__person__bihari@@mihály 0.00299103 __label__organization__munkáspárt 0.00272499 __label__geography__dabas 0.00193673 __label__geography__sopron 0.00142036 __label__person__abdelaziz 0.000865901 __label__geography__fehérgyarmat 0.000697851 $$$ __label__országgyűlési@@választás geography__magyarország genre__cikk genre__keretes year__2002 $$$ Szavazatviták $$$ Szavazatviták Az Országos Választási Bizottságba (OVB) delegált MIÉP-képviselő már április 10-én kifogást nyújtott be, s arra kérte a testületet: a „törvénysértések” miatt rendelje el a listás szavazatok újraszámlálását a pártok delegáltjai jelenlétében. Az elkésettség miatt elutasított beadványt Pécsváradi János április 18-án lényegében megismételte, de akkor azt indítványozta: a „társadalom megnyugtatása céljából” az OVB rendelje el az első fordulós szavazatok szúrópróbaszerű ellenőrzését. Közben, április 11-én befutott az FKGP panasza is: a kisgazdák a mozgóurnás szavazatok újraellenőrzését kérték. Állampolgári panaszok is érkeztek a testülethez: az egyik ugyancsak törvénysértésekre hivatkozva új választást követelt, míg egy másik, amelyhez támogató aláírásokat is mellékeltek, a szavazatok teljes újraszámolását kérte. Az OVB a kifogásokat elutasította, részint mert elkésve érkeztek, részint mert nincs hatásköre például új választás kiírására. A Legfelsőbb Bíróság eddig minden esetben a választási bizottságnak adott igazat. A legújabb beadványok - például Balás István volt képviselőé - a szoros eredményre hivatkozva a listás voksok újraszámolását kérik.
__label__határon@@túli@@magyarok 0.00971848 __label__társadalmi@@szervezet 0.00832578 __label__ifjúsági@@szervezet 0.000580316 __label__egyesülési@@jog 0.000513336 __label__szponzorálás 0.000440557 __label__nemzetpropaganda 0.000366971 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__organization__magyarok@@világszövetsége 0.959164 __label__társadalmi@@szervezet 0.144159 __label__határon@@túli@@magyarok 0.0321107 __label__person__patrubány@@miklós 0.0236995 __label__organization__duna@@rádió 0.00226185 __label__person__papp@@lászló 0.00151118 __label__person__kvacskay@@károly 0.00151118 __label__person__horányi@@özséb 0.00142036 __label__organization__magyarok@@világszövetsége@@erdélyi@@társasága 0.00137703 $$$ __label__határon@@túli@@magyarok __label__politika geography__magyarország organization__magyarok@@világszövetsége genre__hír year__2001 $$$ MVSZ-ítélet $$$ MVSZ-ítélet Szabálytalan volt a Magyarok Világszövetsége (MVSZ) tavalyi küldöttgyűlésének összehívása, ezért az ott hozott határozatokat - beleértve Patrubány Miklós elnökké választását - megsemmisítette a Fővárosi Bíróság. Az elsőfokú ítélet - ami ellen az MVSZ jelenlegi vezetése fellebbez - azt követően született meg, hogy a Patrubánnyal szemben álló „tizenkettek” (legismertebb szószólójuk Pálfy G. István) arra kérték a Legfőbb Ügyészséget (LÜ), kezdeményezze az MVSZ tevékenységének törvényességi vizsgálatát és felügyelőbiztos kirendelését. Az LÜ által felrótt - és a bíróság által most megállapított - szabálytalanságok egyébként még Csoóri Sándor elnöksége idejéről datálódnak. Az MVSZ akkori választmánya ugyanis az elnökségre bízta a küldöttek országonkénti számának megállapítását, ami ellentétes volt az alapszabállyal. Patrubány elmondása szerint ő figyelmeztette is erre Csoórit, de hiába. A kormány által is „favorizált” Boross Péter exminiszterelnökkel szemben tavaly néhány szavazattal MVSZ-elnökké választott Patrubány a bíróság döntése értelmében a jövőben felügyelőbiztosként irányíthatja a szövetséget, s elő kell készítenie a megismétlendő küldöttgyűlést. Az MVSZ-től az Országgyűlés megvonta az állami támogatást, így a szervezet a közelmúltban 30 millió forintos hitel felvételére kényszerült.
__label__politika 0.987189 __label__külpolitika 0.839744 __label__integráció 0.0875738 __label__határon@@túli@@magyarok 0.0311538 __label__nemzetpropaganda 0.00670285 __label__nemzetiségek 0.0036036 __label__cigányság 0.00349342 __label__uniós@@támogatás 0.00338661 __label__állami@@támogatás 0.00328306 __label__biztonságpolitika 0.00264167 $$$ __label__geography__magyarország 1.00001 __label__geography__európai@@unió 1.00001 __label__politika 0.998309 __label__külpolitika 0.863402 __label__integráció 0.228166 __label__person__orbán@@viktor 0.115971 __label__organization__fidesz 0.0583558 __label__geography__közép-európa 0.0362301 __label__határon@@túli@@magyarok 0.0169249 __label__nemzetpropaganda 0.0140736 $$$ __label__cigányság __label__idegengyűlölet __label__nemzetiségek __label__politika geography__európai@@unió geography__magyarország genre__vélemény author__kocsis@@györgyi year__2010 $$$ Az elnökség küldetése $$$ Az elnökség küldetése „Saját romastratégiát kell kidolgoznia az uniónak, és ezzel a feladattal Magyarországnak kell foglalkoznia a jövő év első felében, amikor az EU soros elnöki tisztét látja majd el” – mondta Orbán Viktor a múlt héten Brüsszelben a román és bolgár cigányok franciaországi kitoloncolása miatt kirobbant botrány kapcsán. A miniszterelnöknek kormányra kerülése óta ez az első, valóban figyelemre méltó megnyilvánulása az előkészítés alatt álló 2011-es magyar EU-elnökséget illetően. A hazai politikai elit egyik szűk, beavatott köre az úgynevezett négypárti munkacsoport zárt ülésein több mint egy éve keresi azt a „hozzáadott értéket”, aminek révén a magyar elnökség a rövid hat hónap alatt tartós nyomot hagyhatna az integráció jövőjén. Először kitalálták a Duna-stratégiát, ám e diffúz „makrorégiós” fejlesztési elképzelésről rövidesen kiderült, hogy csak a „torka véres”: egyrészt a benne részt vevő tagállamok homlokegyenest más célokat tűznének ki (a szlovákok például leginkább hajózni szeretnének, míg a magyarok a környezetet védenék), másrészt nem lehet vele felvillanyozni az unió távolabbi vidékein élők fantáziáját, ezért nem lesz rá közösségi pénz. A Duna-stratégia tehát az utóbbi hónapokban, nagyon helyesen, levándorolt a magyar EU-elnökség prioritási sorrendjének az alsó harmadába, amit az is bizonyít, hogy kormánybiztosának a Fidesz-hierarchiában futottak még kategóriás Barsiné Pataky Etelkát nevezték ki. Csakhogy a Duna-stratégia elapadása űrt hagyott maga után. A romaintegráció ez idáig a hatpontos elnökségi prioritáslista utolsó helyén állt, noha az ügy az egymást követő spanyol–belga–magyar elnökség, a trió közös keretprogramjának egyik kiemelt célja. Az idei első félévi spanyol elnökség áprilisban Córdobában rendezett is egy nagyszabású nemzetközi konferenciát a témáról, a mostani belga elnökség pár hete egy másik értekezletet, és a magyar elnökség időszakára is ígérnek hasonlóképp nemes indíttatású uniós dzsemborit. Mindez azonban csak szó, szó, szó – az eredmény pedig az a szégyenteljes pingpongozás, amit az uniós tagállamok folytatnak a szülőhazájukban számkivetett, választott hazájukból pedig száműzött romákkal. A mostani franciaországi skandalum kiváló lehetőséget nyújt a leendő magyar EU-elnökségnek arra, hogy – piroritáslistája élére emelve az európai, ezen belül a magyarországi cigányság sorsának jobbra fordítását – megtalálja valódi küldetését. Ha valami, akkor ez igazán passzol a Fidesz politikai stratégiájába. A párt például élharcosa volt annak, hogy a lisszaboni szerződés az unió értékei között sorolja fel a kisebbségekhez tartozó személyek jogainak tiszteletben tartását. A passzus bekerült, a szerződés hatályba lépett – érvényt kellene hát szerezni neki. Újabban a miniszterelnök közép-európai összefogást sürget. Nos, a romaintegráció Lengyelországtól Macedóniáig hiánycikk, de a kontinens nyugati felén sem közömbös téma, s mint a Romániába visszatoloncolt cigányok markába nyomott francia zsebpénz mutatja, még a válság idején laposabb tagállami bukszákat is képes megnyitni. Ha Orbán nem pusztán a levegőbe beszélt – és ugye ezt nem szokta –, akkor nemcsak több pénzre, hanem főleg bátorságra és kreativitásra lesz szüksége. Az Európai Bizottságnak a córdobai rendezvényre készített jelentése szerint például nem a szükséges uniós jogszabályok hiánya, sőt még csak nem is a közösségi források szűkössége akadályozza a romák társadalmi kirekesztettségének enyhítését, hanem a helyi – állami, önkormányzati – ellenállás. Csakhogy helyi szinten meg fölfelé szoktak mutogatni – alighanem szintén joggal. A magyar elnökség tehát egyrészt jól tenné, ha a következő, 2014–2020 közötti uniós keretköltségvetés vitájában – ami ugyancsak a következő félévben indul – kifejezetten romaintegráció céljára megkísérelne több forrást előirányoztatni. De az Orbán-kormánynak már rövid távon is jól forgatható két fegyver áll a rendelkezésére. Jövő tavasszal kell ugyanis a közösségnek elfogadnia a tagállamok 2012-es költségvetéseit és a következő időszakra szóló versenyképességi terveit. A magyar elnökségnek ragaszkodnia kellene ahhoz, hogy minden nemzeti büdzsé, minden versenyképességi terv nevesítve és számon kérhetően tartalmazza a romaintegrációra szánt kiadásokat, valamint azok hatékony felhasználási módját, az állami ígéretek megszegését pedig szankció kövesse. A romastratégia kialakítását és végrehajtását nemcsak az teszi elengedhetetlenné, hogy a cigányoknak – mint minden etnikai csoportnak – joguk van a szülőföldjükön boldogulni, hanem az az uniós előírás is, amely szabad mozgást garantál minden uniós polgárnak. Így például az erdélyi magyarságnak, amely akár az áldozatává is válhat a romák miatt érlelődő Párizs–Bukarest-ellentétnek, hacsak a magyar elnökség nem lép aktívan közbe. A szélsőjobbnak is játszó Nicolas Sarkozy francia elnök ugyanis a keletről nyugatra vándorló cigányokat ürügyként fogja felhasználni Románia és Bulgária schengeni csatlakozásának akadályozására, holott a tervek szerint ez – Magyarország keleti határának teljes eltüntetése – lenne a magyar elnökség egyik fontos fegyverténye. „Beszélgetős elnökségre készülünk” – fogalmazott a múlt héten Győri Enikő, EU-ügyekért felelős államtitkár az Országgyűlés külügyi bizottságának ülésén. Pedig inkább a cselekvős elnökségnek jött el az ideje. KOCSIS GYÖRGYI A szerző a HVG főmunkatársa
__label__belpolitika 0.250923 __label__országgyűlési@@választás 0.0179962 __label__korrupció 0.00226185 __label__informatika 0.00165848 __label__oktatás 0.00137703 __label__pártpolitika 0.00104223 __label__gazdaság 0.000814086 __label__uniós@@támogatás 0.000482855 __label__bevándorlás 0.000366971 __label__váltó 1e-05 $$$ __label__belpolitika 1.00001 __label__oktatás 1.00001 __label__geography__magyarország 0.334599 __label__pártpolitika 0.22271 __label__országgyűlési@@választás 0.0503406 __label__frakció 0.0120638 __label__organization__oecd 0.0120638 __label__informatika 0.00349342 __label__gazdasági@@előrejelzés 0.00182021 __label__geography__franciaország 0.00176461 $$$ __label__belpolitika __label__integráció __label__külpolitika __label__pártpolitika geography__európai@@unió geography__magyarország organization__magyarországi@@európa@@társaság genre__táblázat year__2014 $$$ A pártok PERC-mutatói $$$ A pártok PERC-mutatói Táblázat: Fidesz MSZP Jobbik LMP DK Együtt–PM P1 P2 P1 P2 P1 P2 P1 P2 P1 P2 P1 P2 Alapdokumentumok 3 8 8 8 7 EP-program*, 2009 7 7 2 7 OGY-program**, 2010 5 7 3 7 EP-felszólalások 6,5 7 8 8 3 3 OGY-felszólalások 6,3 5 8 7 3,5 3,5 7,5 6 7 7 7 Médiaszereplés 5 4 7 7 3 2 7 6 7 8 7 OGY-program**, 2014 7 2 7 8 8 Átlag 6,0 5,3 7,4 7,3 2,9 2,6 7,3 6,3 7,3 7,8 7,3 Szubjektív korrekció -0,5 -0,5 -0,5 0,5 -0,5 -0,5 Összesen 5,5 4,8 6,9 7,3 2,9 2,6 7,8 6,3 6,8 7,3 7,3 PERC-mutató 6 5 7 7 3 3 8 6 7 7 7 P1=PERC–1 (2012). P2=PERC–2 (2014). *Európai parlamenti választási program. **Országgyűlési választási program.
__label__irodalom 1.00001 __label__művészet 0.817585 __label__kultúra 0.334599 __label__könyvkiadás 0.182436 __label__holokauszt 0.0503406 __label__nobel-díj 0.0474359 __label__sajtó 0.033096 __label__könyvkereskedelem 0.0311538 __label__antiszemitizmus 0.0203424 __label__cenzúra 0.016413 $$$ __label__irodalom 1.00001 __label__geography__magyarország 1.00001 __label__művészet 0.930468 __label__könyvkiadás 0.50001 __label__kultúra 0.370235 __label__person__kertész@@imre 0.300756 __label__könyvkereskedelem 0.0737063 __label__organization__magyar@@írószövetség 0.0675567 __label__person__esterházy@@péter 0.0675567 __label__person__szerb@@antal 0.0474359 $$$ __label__irodalom __label__kultúra __label__nobel-díj geography__magyarország person__kertész@@imre genre__cikk genre__címlapsztori author__murányi@@gábor year__2002 $$$ KERTÉSZ IMRE NOBEL-DÍJA, Megkoronázva $$$ KERTÉSZ IMRE NOBEL-DÍJA Megkoronázva Várt, ám mégis meglepő döntéssel állt elő a múlt héten az irodalmi Nobel-díjakat odaítélő svéd királyi akadémiai testület. Merthogy a rendhagyó személyes és művészeti sorsú - és nem is magyarjavaslatra befutó - Kertész Imrét idehaza mindig is nehezen helyezték el a magyar irodalmi kánonban. „A magyar írónak nem az a baja, amit mostanában panaszolnak, hogy - úgymond - nyelvi elszigeteltsége miatt nem szólhat a világhoz; a magyar író legfőbb baja, hogy nem szólhat a magyarokhoz.” E sorokat 1982-ben jegyezte füzetébe - vagy ahogyan ő nevezte: gályanaplójába - Kertész Imre, hét esztendővel a Sorstalanság és öt évvel A nyomkereső című regényeinek megjelenése után. Akkortájt ugyanis nemhogy az olvasó, de jószerével még az irodalmi közélet sem vett tudomást e kötetek szerzőjéről. E visszhangtalanság miatti keserűség mondathatta Kertésszel a nyolcvanas évek legelején azt a próféciát is: „Mindig másodvonalbeli, félreismert, félreértett magyar író leszek... Illúzió, amit művelek, és erre tékozlom az életemet, amely úgyszintén illúzió. És mégis, akár a rovar, amely azonnal újrakezdi csápjában cipelni az építőanyagot, bár a hangyabolyt széttaposták, eláztatta az eső stb.: én is mindig újra elkezdek egy mondatot, egy konstrukciót.” A jóslatában az idei irodalmi Nobel-díj odaítélésével látványosan megcáfolt író mindazonáltal valóban sajátos, irodalmon kívüli alkotói pályát futott be: az Auschwitzba hurcolt kamasz fiú túlélőként hozta vissza magával élete és irodalmi alapanyaga meghatározó élményét, melynek megírásához csak másfél évtized múltán kezdett hozzá, s további 13 év telt el, amíg úgy érezte: a mű elkészült. Ez idő alatt és még sokáig volt újságíró, segédmunkás, és - mint mondta - „buta zenés vígjátékok szövegkönyvgyártó iparosa”, de szabadfoglalkozású, vagyis megbízástól megbízásig vegetáló (mellesleg Nietzsche műveit is magyarra ültető) műfordító is, aki mindeközben gyakorta hónapokon keresztül csiszolta készülő regénye egy-egy mondatát. A nem túl vaskos, épp csak háromszáz nyomtatott oldalnyi Sorstalanság kéziratával az irodalmi élet berkeit nem ismerő szerző az 1970-es évek elején kopogtatott be a Magvető Könyvkiadóhoz. Mindezt úgy, hogy immár túl a negyedik ikszen nyomtatásban még egy rövid novellácskát sem tudott felmutatni. Hogy kik voltak a regényt a nyomdafestéktől eltanácsoló lektorok, ma még nem tudni. Az viszont ismert, hogy mi volt a véleményük. Ezt ugyanis a Magvető Kiadó akkori igazgatója, az aczéli kultúrpolitika egyik legellentmondásosabb funkcionáriusa, Kardos György aláírásával is nyomatékosította: „Élményanyagának művészi megfogalmazása nem sikerült, pedig a téma iszonyatos és megrázó” - olvasható az azóta sokszorosan megfellebbeződött verdikt, amely „rosszízűnek”, az „olvasókat sértőnek” (Kertész értelmezése szerint: antiszemitának) minősíti a regény egyébiránt „ügyetlen, körülményesen fogalmazott” mondatait. De született ez ügyben egy különös jóvátétel is: Kardos - ma névtelenséget kérő - egykori munkatársai a kiadóigazgató életében alig néhány esetre emlékeznek, amikor az megbánta valamelyik döntését. Állításuk szerint a Kertész Imrével kapcsolatos volt az egyik. Akárhogy történt is, az író utólag még hálás is lehetne ezért az elutasításért, hiszen ez ihlette harmadik, 1988-ban megjelent, A kudarc című könyvét. A hetvenes évek első felében azonban Kertész, mint azt többször is nyilatkozta, valósággal összeomlott attól, mennyire nem kelendő „egyetlen vagyontárgya”. Amin megítélése szerint az sem változtatott, hogy a Magvető ellenlábasa, a Szépirodalmi Könyvkiadó 1975-ben az 5 ezres „alappéldányszámban” közreadta a Sorstalanságot. Kardos eltanácsolása ugyanis némelykor - és ez esetben is - kifejezett ajánlólevélnek számított Illés Endrénél, a Szépirodalmi igazgatójánál. Ő ugyanis a sajátos, Aczél György vezérelte irodalompolitikai játszmában így törleszthetett a nem kedvelt vetélytárssal szemben azon esetekért, mikor is a Szépirodalminál mellőzött szerzőket a Magvető kezdte favorizálni (amely Kertész mai kiadója is). A kilencvenes évek közepétől, amikor Kertész művei és személye körül a szűkebb irodalmi körökben már egyfajta kultusz jelei voltak tapasztalhatók, önkritikus irodalmári tényfeltárási kísérlet is keveredett arról, vajon miért maradt visszhangtalan első megjelenésekor a Sorstalanság. Valójában - mint egy fiatal irodalmár, Molnár Gábor Tamás az Alföld 1996-os évfolyamában a korabeli recenziókból vett idézetekkel bebizonyította - a fogadtatás korántsem volt annyira „ellenséges, mint azt a hazai közvélemény - talán éppen A kudarc vagy a Gályanapló alapján - feltételezte”. Merthogy a recenziók többsége elismerő volt. Zelk Zoltán költő felesége, Sinka Erzsébet az Élet és Irodalomban (És) a „kész írót” köszöntötte, Ács Margit pedig - ő egyébiránt a Szépirodalmiban a Sorstalanság egyik ajánló lektora is volt - a regényt „az utóbbi évek magyar prózájának fontos, pontos műveként” aposztrofálta. A pályája elején álló kritikus, Reményi József Tamás a mű hitelességét emelte ki, s azt a meghökkentést, amellyel a koncentrációs tábort nem csupán pokolként, hanem akár az emberi boldogság színtereként avagy honvágy felkeltésére is képes világként (is) ábrázolta az író. A Sorstalanság szerzője mindezek ellenére joggal érezhette úgy, hogy kívül maradt az irodalom szentélyén: az a bizonyos 5 ezer példány rövid időn belül eltűnt a könyvesboltokból, ám nem az olvasók kapkodták szét - a könyvcsomagok felbontatlanul kerültek a Csont utcai nagykereskedői raktártemetőbe. A Sorstalanságot kevesen olvasták, s az irodalom akkoriban felkent potentátjai, ha netán ismerték is, egyáltalán nem hivatkoztak rá, szakmai folyóiratok nem értékelték. E jelenséget Balassa Péter esztéta a HVG kérdésére most az „irodalmárok kollektív tudatlanságaként” határozta meg. Egy évvel azután, hogy Kertész naplójában rögzítette már idézett keserű próféciáját, Spiró György, a Kerengővel, majd az Ikszek című, nagyszabású regényével akkor már kultikus nevet szerzett író az Ésben tette közzé a Sorstalanság újraolvasásakor fogant gondolatait. Azt a meggyőződését például, hogy Kertész kötete az évek folyamán egyre súlyosabbá lett, értéke nőtt, s hogy az elsősorban nem lágerregényként, hanem létfilozófiaként olvasható műnek voltaképp „a visszhangtalansága a sikere”. Mindez azért, mivel „egy annyira zárt, foggal-körömmel az előítéleteibe kapaszkodó irodalomban, mint a magyar, a siker csak a mű másodlagossága mellett beszélt volna”. Azt persze nehéz lenne eldönteni, hogy e provokáló szavaknak, az 1985-ben második kiadásban is hozzáférhető regénynek, avagy a három évvel később megjelent, a Sorstalanság önreflexiójaként is értelmezhető, A kudarc című kötetnek volt-e nagyobb szerepe, mindenesetre Kertész irodalmi reputációja ettől kezdődően lassan, de folyamatosan javult. Más, nem mellékes kérdés, hogy miközben a rendszerváltás körüli időkben Kertész nemzetközi, elsősorban német nyelvterületen való - Esterházy Péterrel, Konrád Györggyel és Nádas Péterrel egyidejű - térhódítása ugrásszerűen nőtt, magyarországi ismertsége az immár folyamatosan érkező elismerések (az 1989-es Déry-, az 1992-es Soros-életmű-, az 1996-os Márai Sándor- és az 1997-es Kossuth-díj) ellenére is behatárolt maradt. Ezt látszik igazolni, hogy a mind ez idáig 2-4 ezer példányban megjelentetett kötetei kielégítették az olvasói piac igényeit. Olyannyira, hogy amikor a Katona József Színház Kamrájában tartott felolvasóesteket, s előre aláírta néhány könyvét, azok rendszerint az alkalmi árusok nyakán maradtak, mivelhogy az „összefirkált” példányokat a könyvterjesztő eladhatatlannak minősítette... De még az sem mondható, hogy Kertész hazai irodalmi befogadottsága kérdésében általános lenne az egyetértés. Ennek okát Szilágyi Ákos esztéta - aki Az irodalmi kánon és a Sorstalanság címmel a múlt évtől egyetemi szemináriumot is vezet - a HVG érdeklődésére abban látja, hogy a hazai szellemi élet „jószerével még ma sem hajlandó több százezer magyar állampolgár fél évszázaddal korábbi elhurcolását nemzeti sorstragédiaként felfogni”. Ezért aztán a közvélekedés talán nem is nagyon tud mit kezdeni azzal a kertészi felfogással, amely Auschwitzra nem az antifasizmus „Soha többé!” szemszögéből tekint, nem nevezi „az emberiség megmagyarázhatatlan kisiklásának sem”, hanem azt nagyon is „emberinek” látja és láttatja. Vagy ahogy ezt maga Kertész fogalmazta: „a Sorstalanság büszke mű, és ezt sosem fogják megbocsátani neki (se nekem)”. Ez a nézetbeli különbség nyilvánult meg azokban az irodalmi, politikai csatározásokban is, amelyeknek Kertész Imre hol aktív résztvevője, hol csupán célpontja volt a rendszerváltást követő 12 esztendőben. Amikor például a Hitel című folyóiratban az Illyés Gyula szellemi örököseként is fellépő Csoóri Sándor költő 1990 nyarán, a Nappali hold című esszéjében kinyilvánította, hogy szerinte a magyarországi zsidóságnak „a Tanácsköztársasággal, a Horthy-korszakkal, de különösen a Vészkorszakkal a szellemi-lelki összeforradás lehetősége” szűnt meg, Kertésznek elege lett abból a többheti zavart hallgatásból, amely Csoóri írását követte. Nyílt levelet fogalmazott a Magyar Írószövetség elnökségének. „Nem tűröm, hogy kirekesszenek!” - írta ebben a levélben, és bejelentette, hogy mivel az elnökségi tag (s nem mellesleg a Magyar Demokrata Fórumot alapító) Csoóri inkriminált kijelentését a testület szó nélkül hagyta, a továbbiakban nem tekinti magát a szövetség tagjának. Kertész e kérdésben kétségtelenül érdesebb volt elhagyott szövetségénél: „Az antiszemitizmus nem meggyőződés, hanem alkati és jellembeli kérdés. Az antiszemita Auschwitz előtt látens gyilkos volt, Auschwitz után manifeszt gyilkos.” Kertész e nyílt levelet először a Magyar Nemzet című napilap szerkesztőségébe juttatta el, de a főszerkesztő, Tóth Gábor - aki az 1987-es lakiteleki nyilatkozat publikálásával szerzett nevet magának (HVG, 2002. szeptember 28.) - előbb azzal tért ki a közlés elől, hogy biztosítani kívánná Csoórinak az azonnali válaszadás lehetőségét. Végül több napon át tartó huzavona után a máig hivatkozási pontnak számító Kertész-szöveg a Magyar Hírlap hasábjain látott napvilágot. És nem maradt válasz nélkül. A Hitelben - melyet Csoóri akkor szerkesztőbizottsági elnökként jegyzett - Kurucz Gyula író Üldözők és üldözöttek címmel gondolkodott el a „többséget erkölcsileg gúzsba kötő” - s Kertészre is utaló - „zsidó származású magyarok túlbiztosító szerepéről”. Nem sokkal később, 1993-ban ugyanő, mint a berlini Magyar Ház igazgatója, kavart kisebb kultúrpolitikai vihart, amikor azzal utasította el a tutzingi evangélikus akadémia által szervezett, Magyarok és németek című konferencián való részvételét, hogy német meghívójának kifejtette: a program egyoldalú, s a Magyarországról érkezők - mások mellett Kertész Imre - „semmilyen módon nem kompetensek a magyarországi helyzetről tudósítani”. Hasonló vádakat fogalmazott meg három esztendővel ezelőtt a MIÉP-vezér Csurka István a Havi Magyar Fórumban. A frankfurti zsarnokság című - s az általa zsidónak tekintett magyar írókat dőlt betűkkel megjelölő - cikk szerzője Kertészt a „saját holocaustproblémájukkal” foglalkozó, már-már német íróként emlegeti. A csurkizmus eme szellemi mélyrepülésén jó néhány publicista megdöbbent. E megdöbbenéseken viszont Kertész döbbent meg, s az Ésben közzétett cikkében kifejtette, ő saját magán kívül az „égvilágon senkit és semmit nem képvisel”. A frankfurti könyvvásárról pedig - szögezte le dacos öntudattal - egyetlen nála „magyarabb írót sem szorított ki”, mivelhogy ottlétét német kiadók, s nem a magyar adófizetők finanszírozták. A hétköznapi társalgásban többnyire oldottnak, joviálisnak mutatkozó író a Valaki más című könyvében akkor már két esztendeje megfogalmazta kérlelhetetlenül szigorú diagnózisát arról, mi is választja őt el „a magyar keresztény középosztálytól (amely persze inkább csak egy középértelmiségi réteg, semmint valóságos középosztály). Az, hogy nekik fontos a különbség: gróf Teleki Pál zsidózik-e, vagy Szálasi Ferenc, nekem viszont nagyjából mindegy. Az én számomra mindenképpen Auschwitz a végeredmény.” MURÁNYI GÁBOR
__label__kereskedelem 0.914911 __label__kiskereskedelem 0.712242 __label__áruház 0.122533 __label__ruhaipar 0.0737063 __label__fúzió 0.0600966 __label__luxusipar 0.0408557 __label__divat 0.0267693 __label__kozmetikai@@ipar 0.019134 __label__gépipar 0.0154346 __label__csőd 0.0128312 $$$ __label__geography__ausztria 1.00001 __label__kereskedelem 0.987578 __label__kiskereskedelem 0.934405 __label__geography__bécs 0.239359 __label__fúzió 0.152042 __label__vállalatgazdaság 0.122533 __label__person__gerhard 0.112805 __label__person__thomas 0.100889 __label__geography__szlovénia 0.0803675 __label__építőanyagipar 0.0550153 $$$ __label__elektronikai@@ipar __label__kereskedelem __label__kiskereskedelem __label__szórakoztató@@elektronika geography__ausztria geography__szlovénia organization__bof genre__cikk author__földvári@@zsuzsa year__2004 $$$ SZLOVÉN CÉGBUKÁS AUSZTRIÁBAN, Örömtelen kivonulás $$$ SZLOVÉN CÉGBUKÁS AUSZTRIÁBAN Örömtelen kivonulás Nagy reményekkel indult, de mindössze két éven át működött Ausztriában a Bof szlovén elektrokereskedelmi lánc, és a tervezett expanzió helyett most megkezdi a kivonulást. Nem bírta az árversenyt és a magas bérleti díjakat - ezzel magyarázza az osztrák sajtó, miért kényszerül lehúzni a rolót az Ausztriában két évvel ezelőtt hatalmas csinnadrattával indult szlovén elektrokereskedelmi vállalat, a Bof. A cég - amelynek neve az angol Building of Fun rövidítéséből származik - háztartási és szórakoztatóelektronikai berendezéseket értékesít, és miután anyacége szűknek találta a 2 milliós szlovén piacot, 2002 őszén megnyitotta 5 ezer négyzetméteres áruházát a grazi Shopping Center Westben, majd 2003 tavaszán a bécsi belváros közepén álló Steffl áruház két felső emeletén foglalt el összesen 2 ezer négyzetmétert. A további 15-20 ausztriai üzlet beindítását, majd térségbeli terjeszkedést tervező Bof irányítóinak elképzelése az volt, hogy nem nyitnak újabb árfrontot az amúgy is éles verseny tépázta osztrák elektronikai kereskedelemben, inkább minőségi termékek elegáns tálalásával, rátermett eladók szaktanácsadásával aratnak, óriási CD-kínálattal felszerelt üzleteikben pedig koncertszínpadot is biztosítanak ifjú zenésztehetségek számára. Az osztrák közvélemény és a gazdasági sajtó is kedvezően fogadta az új vállalkozást, az EU-hoz csatlakozó fejlett Szlovénia hírnökét látván benne. A „keletről érkezett” cégekkel szembeni ausztriai fenntartásokat enyhítendő a cégalapítók hangsúlyozták, hogy a társaságban 20 százalékkal részesedik a hollabrunni Alfred Stenzl elektronikai kereskedőcég. Az osztrák tulajdonos bevonása ellenére a konkurens helyi vállalatok meglehetős előítélettel kezelték a Bofot, főként attól tartottak, hogy márkás termékei kétes forrásokból származnak. Azt is rebesgették, hogy pénzmosással is foglalkozik, anyacége pedig Szlovéniában legfeljebb papíron létezik. A Bof bukása és kivonulása felélénkítette ezeket a találgatásokat, melyeket a cég szövevényes tulajdonosi háttere is erősít. A Bof élén a 39 esztendős Andraz Vrenko áll, aki Ljubljanában szerezte fizikusi végzettségét, de aztán már Ausztriában a Siemensnél, majd az Accenture vállalati tanácsadó cégnél dolgozott. A Bof azonban nem az ő szüleménye, hanem a szlovén anyavállalat, az elektronikai termékek kereskedelmével foglalkozó Bofex tulajdonosáé, Jurij Schollmayer milliomosé, aki - karizmatikus személyiségének köszönhetően, no meg a gazdagságához dukáló Olimpija Ljubljana focicsapat tulajdonosaként - rendszeres szereplője a bulvárlapoknak. A Bofexet - mely a Szlovéniában harminc egységből álló BingBang lemezboltlánc tulajdonosa is - Schollmayer építette ugyan fel, ám ő mára kivonult belőle. Az utóbbi években a részvényeket folyamatosan eladogatta a szlovén barkács- és építőanyag-kereskedelem felét uraló Merkur Skupina nevű társaságnak, mely tavaly decemberben 100 százalékos tulajdonos lett. A 3100 főt foglalkoztató Merkur mögött - legalábbis a HVG-nek nyilatkozó Vrenko szerint - szlovén befektetési alapok állnak, és érdekeltségei vannak Macedóniában, Horvát-, Olasz-, Cseh-, sőt Németországban is. Nettó nyeresége tavaly 9,8 millió eurónak felelt meg, az idei első fél évé pedig 6,4 milliónak. A Finance ljubljanai napilap szerint a Szlovéniában 2002-ben még a leggyorsabb növekedésért díjazott Bofex tavaly 6,26 millió eurónak megfelelő veszteséget hozott össze, de az idei első fél évben - amikor a vállalkozás forgalma 12 százalékkal élénkült - már csak 1,6 millió eurónyi hiányt jelentettek. A tőzsdére szánt Merkur élén álló Bine Kordez igyekszik távol tartani vállalatát a Bofex gyenge eredményeitől, egyúttal a Bof - Szlovéniában nagy port felvert - bukásától is, és inkább azt hangsúlyozza, hogy a csoport értékesítéséből a Bofex mindössze 10 százalékkal részesedik, 2007-ig pedig 40 millió eurót költenek bel- és külföldi terjeszkedésre. Expanzióról álmodott annak idején persze a Bof is, amely sokáig tárgyalt például arról, hogy átveszi a Virgintől a magára hagyott mariahilferstrassei óriás lemezboltot, de végül túl magasnak találta a bérleti díjat, és elállt az üzlettől. A vállalat bukását firtató kérdésre a Bof cégvezetője a HVG-nek elmondta, az osztrák bankokkal kizárólag a Merkur intézte a hitelügyleteiket, csak a szlovén anyacégnek volt ugyanis megfelelő tőkeereje. Vrenko vitatja azokat a véleményeket, hogy a Bof elvérzésében közrejátszott bécsi boltjuk helyszíne is. Úgy véli ugyanis, hogy a bevásárlóutca Kärntnerstrasse egyáltalán nem alkalmatlan tűzhelyek és mosógépek értékesítésére. Az sem igaz szerinte, hogy a konkurencia végzett a Boffal, mivel az „osztrák cégek marketingje - tette hozzá - kimerül az árversenyben”. A kudarc okait néhány osztrák lap szerint leginkább házon belül kell keresni, és főként a Merkur és a Bofex vezetői közötti konfliktusra vezethetők vissza - ám erről többet Vrenko sem volt hajlandó elárulni. A Merkur szóvivője bízik benne, hogy a két ausztriai áruház veszteségeit megússzák 10 millió euróból - feltéve, hogy mielőbb bezárják őket. Vrenko nemrég még 2006-ra ígérte az általa az osztrák piacon is életképesnek tartott Bof nyereségbe fordulását, ezt azonban a ljubljanai vezetőségnek már nincs türelme kivárni. A hírek szerint javában folyik a vevőkeresés, ami korántsem ígérkezik könnyűnek a zsúfolt osztrák háztartás- és szórakoztató-elektronikai piacon. FÖLDVÁRI ZSUZSA / BÉCS
__label__cigányság 0.996416 __label__társadalom 0.989682 __label__nemzetiségek 0.771854 __label__kisebbségek 0.239359 __label__kultúra 0.0373369 __label__szegénység 0.0149671 __label__kivándorlás 0.00713143 __label__város 0.00507033 __label__népművészet 0.00248262 __label__szociológia 0.0021257 $$$ __label__cigányság 0.99907 __label__társadalom 0.989996 __label__geography__szerbia 0.863402 __label__nemzetiségek 0.546748 __label__kisebbségek 0.27514 __label__kultúra 0.164526 __label__geography__vajdaság 0.0695518 __label__szegénység 0.0583558 __label__geography__kelet-európa 0.019134 __label__kivándorlás 0.00735583 $$$ __label__cigányság __label__kisebbségek __label__közgyűjtemény __label__múzeum __label__nemzetiségek __label__társadalom __label__történelem geography__szerbia genre__cikk author__németh@@andrás year__2009 $$$ ROMA MÚZEUM BELGRÁDBAN, Jelzés, érték $$$ ROMA MÚZEUM BELGRÁDBAN Jelzés, érték Belgrádban nyílt meg a világ első igazi roma múzeuma, eddig csak kisebb kiállításokon mutatták be a szerbiai romák történetét, életmódját. Nem tolonganak a szerb látogatók az októberben megnyílt belgrádi roma múzeumban: a belváros szélén lévő magasház földszintjén, üzletnyi területen működő tárlatra naponta legfeljebb néhány tucatnyian kíváncsiak. A gyér látogatottság egyelőre nem szegi kedvét az igazgatónak, a nyomorban született, ám szociológusi végzettséget szerzett Dragoljub Ackovicsnak. „Az első kiállításon látható szótárakkal és nyelvkönyvekkel is meg akarjuk mutatni, hogy nem mondanak igazat, akik azt állítják, nincs nyelvünk” – mondta a HVG-nek Ackovics, miközben megmutatta a romákról kiadott első szerb nyelvű – 1803-ban, Budán nyomtatott – könyvet. A legrégibb kiállítási tárgy egy 1573-ban, Angliában kiadott könyv, ez az első roma nyelven megjelent kötet. Az alapítványi támogatással működő múzeum tárlóiban több mint száz könyv és a romák életét bemutató régi fénykép kapott helyet, ám az anyag jóval nagyobb: a látogatók által szabadon használható számítógépeken ezernyi kötet és fotó digitalizált változata érhető el. A falakra akasztott fényképek és szövegek pedig azokat a roma művészeket és tudósokat mutatják be, akik az utóbbi évtizedekben megpróbáltak javítani a 300-500 ezres kisebbség helyzetén. „Az oktatás a legfontosabb. Meg kellene büntetni azokat a szülőket, akik nem küldik iskolába a gyerekeiket” – magyarázta Ackovics, aki elmondta: jelenleg a szerbiai romák háromnegyede funkcionális analfabéta, így esélye sincs arra, hogy munkát kapjon. A szociológus szerint a szerbiai romák helyzete rosszabb, mint a magyarországiaké. „Itt ugyan kisebb mértékű a szegregáció, ám Magyarországgal ellentétben nálunk alig vannak roma civil szervezetek, és a médiumokban is alig vannak jelen.” Az érdekvédelmi szervezetek hiányának egyik következménye, mondta, hogy nem romák, hanem szerbek ülnek azokban a testületekben, amelyek arról döntenek, melyik projekt mekkora pénztámogatást kapjon. Részben ezzel magyarázható az is, hogy bár már fél évszázaddal ezelőtt felmerült a roma múzeum létrehozásának ötlete, csak most jutottak el a megvalósításig. Az első kiállítás jövő tavasszal zár be; a második a több tízezer halálos áldozatot követelő második világháborús roma holokauszttal foglalkozik majd. Belgrádban és Szerbia többi városában a hatóságok általában nem is ügyelnek arra, hogy eldugják a papírkartonból vagy építési törmelékből emelt viskókból álló nyomornegyedeket. A fővárosban az egyik legnagyobb romatelep a Száván átívelő legforgalmasabb híd, a Gazela alatt áll, ám jut hasonló „látványosság” a fővárosból kivezető főútvonalak szélére is. A romák nem véletlenül választják a főutakat. Állandó munka hiányában – a romák kilenc százalékának van állása – a többségük papír- és egyéb hulladék gyűjtéséből él, az összebálázott halmokat aztán nagy tehergépkocsik viszik ki a telepekről. A víz és csatornázás nélküli nyomortanyák elnevezése is sokatmondó, az egyik belgrádi telepet Szeméttelepnek, a másikat Kartonvárosnak nevezik, míg a vajdasági Újvidék mellett roskadozókat Depressziónak, illetve Bangladesnek. A romák másik része alkalmi munkából tengeti az életét, ám az így szerzett jövedelem is csak a vegetáláshoz elég. A fizetség minimális, az egyik külvárosi családi ház tulajdonosa például úgy fizette ki a kertben lehullott ágakat felszedő cigány asszonyt, hogy megengedte neki az összegyűlt rőzse elvitelét. „Nehogy már teljesen elrontsa!” – szólt rá a háztulajdonos az ikerház másik felében lakó külföldi bérlőre, amikor az némi pénzt akart adni az ott is söprögető asszonynak. A folyamatos diszkriminációnak és lenézésnek kitett kisebbség helyzetét tovább rontotta, hogy több tízezer koszovói roma menekült Szerbiába. Amikor az 1990-es évek végén fegyveres összecsapások törtek ki a szakadár albánok és a szerb rendőrök között a tavaly függetlenné vált egykori dél-szerbiai tartományban, az albánok – nem minden alap nélkül – a szerbek szövetségeseként tartották számon a cigányokat, és a szerbekkel együtt űzték el őket a tartományból. Az inkább magukkal törődő szerbek viszont nem foglalkoztak a romákkal, így azok szinte teljesen védtelenné váltak. Az sem segített rajtuk, hogy egy részük – valószínűleg hogy elkerülje a diszkriminációt – a titói időkben szokásos módon nem romaként, hanem „egyiptomiként” határozta meg magát. NÉMETH ANDRÁS / BELGRÁD
__label__divat 0.938134 __label__ruhaipar 0.592677 __label__kultúra 0.562187 __label__luxusipar 0.268951 __label__fiatalok 0.109716 __label__gazdaság 0.0780882 __label__szolgáltatóipar 0.0433758 __label__cipőipar 0.0341104 __label__életmód 0.0275953 __label__kiskereskedelem 0.0267693 $$$ __label__geography__magyarország 1.00001 __label__divat 0.99594 __label__ruhaipar 0.867046 __label__luxusipar 0.718604 __label__kultúra 0.607673 __label__gazdaság 0.348655 __label__fiatalok 0.327678 __label__foglalkoztatás 0.122533 __label__cipőipar 0.119213 __label__szolgáltatóipar 0.0737063 $$$ __label__divat __label__formatervezés __label__kultúra __label__ruhaipar geography__magyarország genre__cikk author__tóth@@ilda author__g. year__2009 $$$ KORTÁRS MAGYAR DIVATTERVEZŐK, Nem diktátorok $$$ KORTÁRS MAGYAR DIVATTERVEZŐK Nem diktátorok Külföldön tucatnyi áruházban kaphatók a ruhadarabjaik, Magyarországon viszont még csak mostanában kezdenek ismertté válni azok a hazai kortárs divattervezők, akik kollekciójukkal az igényes, ám kétségkívül szűk vevőréteget célozzák meg. Alig-alig vehetők még észre a hazai divatpalettán azoknak a kortárs tervezőknek a kis szériás, javarészt utcai viselésre szánt ruhakollekciói, akik Nyugat-Európában évek óta sikerrel töltik be a luxus és a tömegízlés közötti piaci rést. Az érdeklődés hiányát nem annyira a pénztelenséggel, mint inkább az öltözködési kultúra hiányosságaival magyarázzák a szakértők. „A legtöbben csak azért vesznek fel egy ruhadarabot, mert látják, hogy mások is olyat viselnek, nem pedig azért, mert úgy érzik, illik a személyiségükhöz” – mutatott rá az egyedi darabok iránti hazai kereslet hiányának egyik okára a HVG-nek a Nanushka márkanéven tervező Sándor Szandra. Miközben például a Nanushka-ruhák Amerikában 35, Nyugat-Európában pedig 15 városban kaphatók, Budapesten mindössze egy-két kisebb belvárosi üzlet forgalmazza őket, néhány másik, a Nanushkához hasonló, fiatal hazai divattervező termékeivel – például az Ahn Tuan, az Artista, a Use Unused vagy a Je suis belle fantázianevű csapatéval – együtt. A hazai üzletek többsége csak bizományban tartana igényt a tervezők kreációira, kockáztatni nem nagyon mer. Igaz, hiányoznak is a magyar piacról a Nyugat-Európában igencsak népszerű „multibrand” – azaz több márkát árusító – nagyáruházak, az a néhány pedig, amely az utóbbi egy-két évben megnyitott, kizárólag nagy nemzetközi divatcégek termékeit forgalmazza. Nem csoda, hogy miközben a Moholy-Nagy (volt Iparművészeti) Egyetemen évente mintegy 25-en diplomáznak a textil tanszéken – közülük körülbelül öten-hatan öltözéktervezőként –, hosszabb távon jó, ha évfolyamonként ketten-hárman a pályán maradnak. „Mindössze pár ezer embert vonz Magyarországon az, amivel mi foglalkozunk” – jelezte a HVG-nek az egyetemen divattervezést tanító Kiss Tibi, aki egyébként a külföldi divatheteken már sikerre és megrendelésre is szert tett Je suis belle egyik alapító-tervezője. Pedig a külföldön már valamelyest befutott hazai nevek némelyike budapesti bemutatótermeikben jócskán enged is az árból: New Yorkban vagy Londonban gyakran kétszer annyit is kell fizetni egy-egy ruhadarabjukért, mint itthon. A hazai árak az úgynevezett high street márkák – a nagyvárosi sétálóutcákban és a legnagyobb plázákban jelen lévő üzletek, mint a Mexx, az Esprit és az S'Oliver – és a luxusdarabok árai közt vannak, valahol „félúton”. Egy ballonkabát például 60–80 ezer forintot kóstál a fiatal tervezőknél (ugyanez a Zarában 20–30 ezer, míg a a Burberryben például 150–200 ezer forint), egy blúz vagy póló 10–20 ezer forint, egy szoknya ára pedig 20–30 ezer forint között mozog. „Amit mi kínálunk, az voltaképpen ötvözete az egyedi megrendelésre varró szalonnak és az egyszerű ruhaboltnak” – próbálta pozicionálni saját vállalkozásukat a Use Unused három alapítója, Füzes Eszter, Godena-Juhász Attila és Tóth András. A vevő megkapja ugyanazt, mint a méret utáni szalonokban, hiszen személyesen foglalkoznak vele, méretre készítik számára a ruhát; ám van egy 40-45 darabból álló kollekció, amelyből könnyen választhat, és a kiszemelt darabot esetleg más színben, személyre választott anyagból elkészítik számára. Természetesen minden kortárs hazai divattervezőnek megvan a saját „arculati kézikönyve”. A Use például alapvetően utcai elegáns kategóriában jeleskedik, és olyanoknak szánja a hétköznapi, dominánsan szürke és fekete ruháit, akik egész nap tárgyalni járnak, nem pedig az irodájukban ülnek, és ezért fontos, hogy egyéni – ám mégsem kirívó – stílusuk legyen. „Főleg azok az emberek jönnek hozzánk vásárolni, akiknek a szakmája valamilyen módon kötődik a kreativitáshoz, például belsőépítészek, reklámügynökségek vezetői, illetve képzőművészek és zenészek” – kategorizálták a Use-ruhák viselőit a tervezők. Kissé szemtelen, ironikus, játékos – ez jellemzi a Je suis belle dizájncsapat ruhakollekcióját. Mostani, tavaszi-nyári kínálatukban izgalmas színkontrasztokat villantanak fel, ilyenek például a barna és a kék szokatlan kombinációja, illetve a neonsárga virágmintával díszített homokszín. A Nanushka pedig a funkcionalitásra koncentrál, azaz kényelmes, játékos ruhákat kínál, miközben a tradíciókra is figyel. „Egyáltalán nem célom, hogy reflektáljak a legújabb nemzetközi divatra” – vallotta be a HVG-nek Sándor Szandra. „Miközben az első vonalbeli divatházak innovációja előbb-utóbb fellelhető a világ minden pontján, az utolsó kis üzletekben is, mi, kalandvágyó divattervezők inkább a saját kreativitásunkra hagyatkozva dolgozunk” – fogalmazta meg a designerek trendekhez való viszonyát a HVG-nek Németh Anikó, a magyarországi haute couture (a francia kifejezés divatbemutatós modellekre tervezett, kézzel készített, drága ruhákat, művészi szabászatot jelent) évek óta elismert képvielője, a Manier Szalon vezetője. A kissé avantgárd stílusú, inkább alkalmi ruhadarabokat megálmodó művész ma már csak belvárosi szalonjában fogadja vendégeit, egyedi megrendelésre dolgozik. A Váci utcában csaknem 15 évig működött pret-á-porter – azaz különböző konfekcióméretekben, tömeggyártásban, szélesebb rétegek számára készített, elérhető árú, hétköznapi divatot képviselő darabokat áruló – üzletét kénytelen volt pár éve bezárni. „Az ezerforintos bazártermékek kiszorítottak minket a belvárosból, az elegánsabb utcákban pedig, mint például az Andrássy vagy a Fashion Street, a magyar tervezőknek megfizethetetlenné vált az üzletbérlés, amióta bejöttek a nagy nemzetközi márkák” – magyarázta a HVG-nek a kényszerű lépést Németh Anikó, aki most mégis újra üzletnyitásra készül, benne egyebek között egyik kedvencével, a színes, praktikus, maga tervezte esőkabátokkal. Annak ellenére belevág, hogy tapasztalata szerint a hazai vásárlók nem adnak annyi pénzt egy magyar tervezésű ruhadarabért, mint egy külföldiért. Jellemző, hogy a Manier-ruhákat a magyaroknál szívesebben vásárolják a nacionalizmusukról híres franciák, már csak azért is, mert a neve franciásan hangzik. G. TÓTH ILDA
__label__hitel 0.414909 __label__bankkártya 0.0408557 __label__gazdasági@@bűnözés 0.0222962 __label__vállalkozói@@hitel 0.0149671 __label__csalás 0.0116973 __label__adósság 0.0113418 __label__kisvállalkozás 0.00942259 __label__áruvásárlási@@hitel 0.00807199 __label__lakossági@@hitel 0.00395541 __label__bűnözés 0.0036036 $$$ __label__geography__magyarország 1.00001 __label__hitel 0.148057 __label__bankkártya 0.0384762 __label__csalás 0.0384762 __label__organization__ka-vosz@@rt. 0.0136468 __label__vállalkozói@@hitel 0.0124417 __label__adósság 0.00971848 __label__gazdasági@@bűnözés 0.00971848 __label__csőd 0.00782589 __label__kisvállalkozás 0.0062999 $$$ __label__adósság __label__bankkártya __label__bűnözés __label__csalás __label__gazdasági@@bűnözés __label__vállalkozói@@hitel geography__magyarország genre__cikk author__gyenis@@ágnes year__2005 $$$ CSALÁS SZÉCHENYI-KÁRTYÁVAL, Szégyentáblán $$$ CSALÁS SZÉCHENYI-KÁRTYÁVAL Szégyentáblán Többen ingyenpénzt szereztek csalással a kisvállalkozók kedvezményes hitelezését szolgáló Széchenyi-kártyával - pattant ki a botrány március elején. Ám nem a csalók, hanem a hitelüket törleszteni képtelen adósok kerülnek feketelistára, újsághirdetésekbe. Tíz, hamis papírokkal operáló vállalkozás vett fel egyenként nem egészen 5 millió forintnyi hitelt Széchenyi-kártyával Salgótarjánban 2003-2004-ben, majd a pénzzel együtt a csalók is eltűntek. Valamennyien az ottani Erste Bank Hungary Rt. helyi fiókjának a kuncsaftjai. A hitelintézet nemrégiben tett feljelentésére az esetet a salgótarjáni rendőrkapitányság vizsgálja, amely hamarosan a gyanúsítottakat is megnevezi. Úgy tűnik, az állam által támogatott kamatozású (jelenleg havi 1 százalékért kapható), maximum 10 millió forintos, viszonylag egyszerű adminisztrációval kérhető és két hét alatt hozzáférhető, a kártyával akár automatából felvehető hitel lehetősége sokakat csábít bűncselekményre. A Magyar Külkereskedelmi Bank Rt. egyes ügyfelei például - többek között - kitűnően hamisított adóhatósági igazolásokkal tévesztették meg a történetesen mindnyájukat kiszolgáló, egyelőre meg nem nevezett banktisztviselőt. A feltételezett bűnözők ezúttal féltucatnyi cég színeiben léptek fel, és mintegy 30 millió forintot tüntettek el. A Budapesti Rendőr-főkapitányság (BRFK) lapzártakor nyolc embert gyanúsított: négy felbujtó szervezőt (közülük egy házaspár előzetesben ül) és négy cégvezetőt - ismertette a tényeket a HVG-vel Péntek József alezredes. A fővárosban csalárd módon Széchenyi-kártyához jutó vállalkozások némelyike működő cég - legalábbis az igényléskor még az volt. A 2002-ben alapított Nyúl-Társ Általános Vállalkozói Bt. állattenyésztéssel, a szintén 2002-es születésű Etmand Kereskedelmi és Szolgáltató Bt. nagykereskedelemmel, az immár 14 esztendős Kesmetál Ipari Szolgáltató és Kereskedelmi Bt. pedig teherszállítással foglalkozik. A BRFK nem nevezi ugyan meg a cégvezető-gyanúsítottakat, de a cégiratokból kiderül, hogy a Nyúl-Társ Bt.-t Cselényiné Róka Erzsébet navigálja, s két gyermekével egyetemben tulajdonos is. A cég Somogyi Béla utcai székhelyén nincs elérhető telefon, pedig a Cselényi család más érdekeltségei is itt „laknak”, például az Aranypart Szociális Otthon Szolgáltató Kft. Nem lehet megtalálni Mandich Lászlót, az Etmand résztulajdonos-vezetőjét sem, aki a „go-go iparban” is utazhat, legalábbis erre utal a funkciói között a „máshová nem sorolható egyéb szabadidős tevékenységet” is felsorakoztató Go-Go Team Kft. nevezetű vállalkozása (a HVG értesülései szerint Mandich egyéni vállalkozóként is szerencsét próbált a Széchenyi-kártyával, de hiteligényét az OTP Bank Rt. elutasította). A Kesmetál esetében a rendőrség figyelme valamiért a jelenlegi üzletvezetőre, a tavaly ősszel színre lépett Bölcsföldi Zoltánnéra irányul, pedig a Széchenyi-kártyás hitelt még az előző járta ki. Rendőrségi információk szerint már semmivel sem foglalkozott az amúgy 1991 óta létező Ügyiszoft Számítástechnikai Szolgáltató Bt. akkor, amikor a Széchenyi-kártyát kérelmezte. E céget tavaly júniusban két szegedi illetőségű hölgy, Szabó Károlyné és Daróczi Károlyné vásárolta meg (az eladók a budapesti Tóth Katalin és Szabó Lajos voltak). Darócziné 2004 júniusában egy másik kisvállalkozásba, a Charisma-H Kereskedelmi és Szolgáltató Bt.-be is belépett, s ez a cég az OTP Banknál próbálkozott Széchenyi-kártyát szerezni, ám sikertelenül. Javarészt a Hitelgarancia Rt. (HG) issza meg a levét annak, ha a kereskedelmi bank nem tudja behajtani a Széchenyi-kártyás ügyfél tartozását. A HG ugyanis a tőke- és a kamattartozásra együttesen 73 százalékos garanciát vállal a bankok felé. Ugyanakkor az adófizetők is kárt szenvednek, hiszen a HG mögött 70 százalékos költségvetési háttérgarancia áll. A kártyát működtető, fele-fele arányban a Vállalkozók és Munkáltatók Országos Szövetsége (VOSZ) és a Magyar Kereskedelmi és Iparkamara (MKIK) tulajdonában álló KA-VOSZ Rt. erre és a rendes adósok érdekeire hivatkozva szokatlan módszert választott arra, hogy a tartozásaikat nem fizetőket teljesítésre ösztökélje: nemcsak a bankközi feketelistára és saját internetes szégyentáblájára teszi fel őket, hanem a lakóhelyükön népszerű újságban egész vagy féloldalas hirdetésben is közhírré teszi, hogy nem fizetnek. Erre a drasztikus lépésre a tartozás esedékesé válása után legalább harminc nap múlva kerül sor, amikor a hitelező bank lehívja a HG garanciáját, és átadja a társaságnak az adósság behajtásának a jogát. Mielőtt azonban feladná a hirdetést, a KA-VOSZ még egy utolsó levelet ír az ügyfélnek, amelyben közli vele, mire készül. A kuncsaftnak ekkor még - utoljára - lehetősége van arra, hogy fizessen, vagy átütemezésben egyezzen meg a bankkal és a KA-VOSZ Rt.-vel - tájékoztatta a HVG-t Krisán László, a működtető társaság vezérigazgatója. Idén öt ilyen levelet postáztak az adósoknak, s közülük hárman éltek az utolsó „szalmaszál” lehetőségével, őket nem is hirdették meg. A másik két adós, Baumann Balázs székesfehérvári építőipari egyéni vállalkozó és az örkényi Bea-Stex Sütőipari, Kereskedelmi és Szolgáltató Kft. azonban nem reagált. Nyilvános megszégyenítésükkel a saját, együttesen nem egészen 10 millió forintos tartozásuknál sokkal nagyobb hasznot hajtottak, mivel csak Székesfehérvárott hetven, az aktuális törlesztőrészleteivel elmaradt Széchenyi-kártyás ügyfél rohant be a KA-VOSZ által is használt kamarai irodákba, hogy egyezséget kössön - közölte Krisán. Nagy baj egyébként még nincs, hiszen a 33 ezer Széchenyi-kártyás vállalkozó közül eddig háromszáz csúszik a fizetéssel, közülük 91 bukott be, átlagosan 3-4,5 millió forint közötti összeggel. Elmaradásuk csak töredéke a pillanatnyilag 70 milliárd forintos hitelállománynak. „Az adatvédelmi biztoshoz fordultam, és a bíróságra is elmegyek” - háborgott a HVG-nek Baumann. A vállalkozó azt állítja, a szerződés megkötésekor ő csak abba egyezett bele, hogy alkalomadtán feketelistára tegyék, abba nem, hogy újsághirdetéssel sokkolják a lakókörnyezetét. Az erről szóló értesítést késve kapta meg, s abból nem derült ki számára, hogy van még mentőöve - mondta. Őegyébként eredetileg a Postabank és Takarékpénztár Rt. ügyfele volt, amely korábban kilátásba helyezte, hogy az egyéves lejárat (2004 ősze) után újabb egy évre meghosszabbítja az 5 millió forintos hitelkeretét, így elegendő lett volna, ha egyetlen napra visszafizeti a kölcsönt. Csakhogy a Postabankot magába olvasztó Erste Bank hitelbírálati rendszere sokkal szigorúbb, ezért nem kötött új szerződést Baumann-nal (rajta kívül körülbelül 4 ezren járnak hasonló cipőben). A Bea-Stex résztulajdonos ügyvezetője, Bakos Gábor viszont a számukra nehezedő piaci körülményeket „hibáztatja”, de bízik abban, hogy mielőtt a HG behajtója megérkezik, ki tudja fizeti a hátralékát. „Méltánytalannak tartom, ahogyan a vállalkozók érdekvédelmi szervezetei által fenntartott KA-VOSZ az adósokkal bánik, s ezt az MKIK jövő heti elnökségi ülésén is felvetem” - háborgott Radetzky Jenő, az MKIK alelnöke, egyszersmind a Fejér megyei kamara elnöke. Szerinte a több százezer forintba kerülő hirdetés egyrészt aránytalanul drága a tartozás összegéhez képest, másrészt nem lehet olyan embertelen módszert választani a behajtásra, ami összeroppanthatja a vállalkozót és családját. Baumann kölcsöne mögött ráadásul fedezet is áll, az édesapja háza - tette hozzá. Az alelnök szerint a KA-VOSZ eljárása adatvédelmi szempontból is aggályos, ám Péterfalvy Attila adatvédelmi biztos állásfoglalása ezt nem támasztja maradéktalanul alá. Az ombudsman a Fejér Megyei Hírlapnak adott minapi interjújában leszögezte: a Széchenyi-kártyások a szerződéskötéskor önként járultak hozzá ahhoz, hogy ha nem fizetik vissza a hitelt, ezzel kapcsolatos személyes adataik nyilvánosságra hozhatók. Elképzelhető azonban, hogy az újsághirdetések más alapjogot sértenek, például az egyenlő elbánás elvét a hasonló helyzetű adósok között - ezért Péterfalvy az állampolgári jogok biztosához, Lenkovics Barnabáshoz továbbítja a Széchenyi-kártyás panaszt. Miközben e vita dúl, a KA-VOSZ szigorította eljárási rendjét, hogy legalább azokat kiszűrje, akik szándékosan nem fizetnek. Például 10 millió forintos kölcsönt csak az kaphat, akinek már volt 5 millió forintos szerződése, s azt teljesítette. Kezes pedig nem lehet olyan magánszemély, aki szintén Széchenyi-kártyás adós vagy ilyen vállalkozás tulajdonosa. Olyan cég sem kaphat hitelt, amely az igénylés előtti fél esztendőben tulajdonosváltozáson esett át. Azt viszont eddig nem sikerült elérni - panaszolta Krisán -, hogy az adóhivatal a mostani hatvan napnál rövidebb határidő alatt hitelesítse a vállalkozó által a KA-VOSZ-hoz és a bankhoz benyújtott dokumentumot, amely szerint az illetőnek nincs adótartozása. GYENIS ÁGNES
__label__pénzügy 1e-05 __label__gazdaság 1e-05 __label__kultúra 1e-05 __label__társadalom 1e-05 __label__külpolitika 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__usa 1e-05 __label__belpolitika 1e-05 __label__politika 1e-05 __label__geography__európai@@unió 1e-05 __label__pénzügy 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__gazdaság __label__ingatlanpiac genre__grafikon genre__keretes genre__toplista year__2010 $$$ Négyzetméterár $$$ Négyzetméterár (ezer dollár, 2009) 10130931.pdf
__label__képzőművészet 1.00001 __label__művészet 0.855861 __label__kiállítás 0.348655 __label__műkereskedelem 0.201823 __label__kereskedelem 0.0302246 __label__rendezvényszervezés 0.0259674 __label__világkiállítás 0.0124417 __label__városépítészet 0.00349342 __label__múzeum 0.00289958 __label__iparművészet 0.00187757 $$$ __label__képzőművészet 1.00001 __label__geography__magyarország 1.00001 __label__geography__budapest 0.990597 __label__kiállítás 0.936295 __label__kereskedelem 0.585111 __label__műkereskedelem 0.300756 __label__organization__millenáris@@kht. 0.119213 __label__organization__ludwig@@múzeum@@(budapest) 0.0446909 __label__geography__párizs 0.033096 __label__organization__kieselbach@@galéria 0.0275953 $$$ __label__képzőművészet __label__kiállítás __label__kultúra __label__műkereskedelem geography__budapest geography__magyarország organization__millenáris@@kht. genre__ajánló genre__hír year__2015 $$$ Vásár + balkán és baltikum, Art Market Budapest $$$ Vásár + balkán és baltikum Art Market Budapest A nyugat-balkáni régió és a Baltikum országainak alkotói megkülönböztetett figyelmet kapnak, s a vezető hazaiak mellett önálló blokkban mutatkoznak be a berlini galériák az ötödik alkalommal megrendezett budapesti kortárs képzőművészeti vásáron, ahol 6 ezer négyzetméteren 25 ország 100 galériája több mint félezer művészének alkotását állítják ki. Tíz ország, köztük Oroszország, Japán és az Egyesült Arab Emírségek kiállítói első ízben mutatják be művészeiket Budapesten. A tavaly debütált Art Photo Budapest standjai ezúttal is egy teljes csarnokot töltenek meg, a vásár sCulture nevű szoborprogramja pedig, amelynek díszvendége a francia Bernar Venet, a kiállítási épületek közötti szabad teret is elfoglalja. Az Inside Artnak, a vásár szakmai programjának nemzetközi kerekasztal-beszélgetései részben az említett földrajzi súlypontokhoz kapcsolódnak, de nagy érdeklődésre tarthatnak számot a pop art megingathatatlan népszerűségének okait vagy a kelet-európai művészet gyűjtésének sajátosságait elemző beszélgetések is. Budapest, Millenáris, október 8–11.
__label__belpolitika 0.0460439 __label__kormány 0.00782589 __label__politika 0.00137703 __label__nők@@helyzete 0.00121659 __label__polgárháború 0.00117951 __label__környezetvédelem 0.000617076 __label__nacionalizmus 0.000513336 __label__esélyegyenlőség 0.000497857 __label__kormányalakítás 0.000482855 __label__egyetem 0.000482855 $$$ __label__geography__portugália 0.245095 __label__belpolitika 0.156115 __label__person__antónio 0.106701 __label__person__guterres 0.0396488 __label__kormány 0.0362301 __label__országgyűlés 0.0302246 __label__person__thomas 0.0136468 __label__geography__hollandia 0.0113418 __label__köztársasági@@elnök 0.00971848 __label__geography__luxemburg 0.00858749 $$$ __label__nemzetközi@@jog __label__vezetőváltás geography__portugália person__guterres person__antónio organization__ensz organization__ensz@@menekültügyi@@főbiztossága genre__cikk genre__keretes year__2016 $$$ António Guterres: eminens ENSZ-főtitkár $$$ António Guterres: eminens ENSZ-főtitkár A szíriai polgárháború, a szétesett Irak és a káoszba süllyedt Líbia meghatározta nemzetközi környezetben logikus, hogy a 67 éves António Guterres volt portugál miniszterelnök legyen januártól az ENSZ főtitkára. Hiszen korábban egy évtizeden keresztül volt a világszervezet Menekültügyi Főbiztosságának (UNHCR) vezetője, és kinek lenne nagyobb tapasztalata az otthonukat és hazájukat vesztett emberek jelentette probléma kezelésében, mint neki. António Manuel de Oliveira Guterres 1949-ben Lisszabonban született, és 1965-ben az ország legjobbjaként végzett a liceumában. A Lisszaboni Egyetem műszaki karán villamosmérnöknek tanult, és elméleti fizikusi képzettséget is szerzett. Az eleinte tudományos pályafutásról álmodó, és az egyetemén fizikát oktató Guterrest a Salazar-diktatúra felbomlása sodorta át a politikába. Az 1974-es szegfűs forradalmat követően lépett be a Szocialista Pártba (PS), és két évvel később képviselői mandátumot szerzett. Kiváló szónoki és szervezőkészségének is köszönheti, hogy 1992-ben már a PS főtitkára, majd a párt 1995-ös választási győzelmét követően Portugália miniszterelnöke lett. A relatív többséggel kormányzó Guterresnek bőven akadt alkalma, hogy bizonyítsa képességét a párbeszédre és konszenzusteremtő hajlandóságát. Mesélik róla, hogy elég volt számára az az idő, amíg gépkocsival egy eseményre vitték, hogy a tanácsadói segítségével felkészüljön az adott témából, és a helyszínen a kérdést alaposan elemző, de megoldásokra is rámutató beszédet rögtönözzön. Sofőrjeinek a Guterres által kedvelt operaáriákat is ki kellett bírniuk a hivatalos utakon. Kormányfőként az erőteljes gazdasági növekedést kihasználva népszerű jóléti intézkedéseket fogadtatott el, s bevezette a rászorultaknak juttatandó garantált minimális jövedelmet. Egyik első lépéseként visszaállította a hivatalos időt egy órával. Az előző, Európához mindenáron igazodni vágyó jobboldali kormány ugyanis a közép-európai időzónát vezette be a kontinens legnyugatibb országában, ami azzal járt, hogy nyáron este tízkor még sütött a nap, télen viszont a csillagos ég alatt indultak a gyerekek az iskolába. Mint annak idején a HVG-nek elmondta, fontosabbnak tartotta, hogy a gyerekek ki tudják aludni magukat, mint hogy a lisszaboni tőzsde az európai nagyvárosokéval egyszerre nyisson. Az európai integráció elkötelezett híve volt, és így Portugália 1999-ben az elsők között tért át az euróra. Ugyanabban az évben újra választást nyert, ám második mandátumát már nem kísérte szerencse, a gazdaság motorja is akadozott, és a pártja számára súlyos vereséget hozó, 2001 végi helyhatósági választás után néhány hónappal lemondott. Guterres a nemzetközi politikában keresett magának új pozíciót. Az is hozzájárulhatott kiszállásához a belpolitikai taposómalomból, hogy 1998-ban rákbetegségben elhunyt a felesége, akitől egy fia és egy lánya született. Három évvel később újranősült, a volt kulturális államtitkárát vette el. Segítette Guterres átzsilipelését a nemzetközi porondra, hogy miniszterelnökként ott már fontos tapasztalatokat szerzett. Meghatározó szerepet játszott abban, hogy amikor 1999-ben a volt portugál gyarmat, Kelet-Timor az indonézek által szított erőszakba süllyedt, akkor az ENSZ a beavatkozás mellett döntött. Az anyanyelve mellett franciául, spanyolul és angolul is folyékonyan beszélő Guterres öt éven keresztül állt a Szocialista Internacionálé élén, és 2005-ben lett az UNHCR vezetője. Harmonikusan tudja egyeztetni magában az európai szociáldemokrácia elveit katolikus meggyőződésével.
__label__sajtó 0.998142 __label__sajtópiac 0.0716012 __label__szexipar 0.00408014 __label__sajtótörténet 0.00338661 __label__lapterjesztés 0.00299103 __label__csőd 0.00187757 __label__média 0.00187757 __label__sajtóperek 0.00121659 __label__söripar 0.0010105 __label__hírügynökség 0.000765406 $$$ __label__sajtó 1.00001 __label__geography__ausztria 1.00001 __label__sajtópiac 0.0566624 __label__geography__svájc 0.0362301 __label__person__rudolf 0.0293222 __label__organization__news 0.028446 __label__organization__gruner+jahr 0.0222962 __label__organization__ringier@@ag 0.0209742 __label__geography__svédország 0.0203424 __label__organization__axel@@springer 0.016413 $$$ __label__sajtó __label__sajtópiac geography__ausztria organization__presse organization__die organization__styria@@medien@@ag genre__cikk author__földvári@@zsuzsa year__2000 $$$ A Die Presse eladása, Stájer étvágy $$$ A Die Presse eladása Stájer étvágy Az eddigi 51 százalék mellé a maradék 49-et is megvásárolta a bécsi Die Presséből a grazi Styria Medien AG, s ezzel méginkább megerősítette, hogy a patinás lap osztrák tulajdonban és keresztény szellemiségben maradjon. August Zang rosszul bánt az újságíróival, a főszerkesztőt például mindaddig bezárva tartotta a szobájában, amíg el nem készült a vezércikkel. Zang, az először 1848. július 3-án megjelent „osztrák Times”, a Die Presse alapító tulajdonosa - a bécsi forradalom lendületében - a modern konzervativizmusra, a minőségi újságírásra, a liberális hangvételre felesküdve indult neki a lapcsinálásnak, amibe neki beletört ugyan a bicskája, az újság azonban a nyáron betölti 152. életévét. Az írástudók 16 évig tűrték zsarnokoskodásait, 1864-ben aztán csaknem egyöntetűen otthagyták őt, és „Neue Freie Presse” néven újraindították a lapot az eredeti elvekhez híven. A lap legendás fénykorát a Monarchiában élte, volt, hogy 500-600 embert foglalkoztatott, köztük vagy 100 külföldi tudósítót. A lap véleményformáló, politikacsináló fórummá vált, a kiadói és főszerkesztői feladatokat is ellátó Moritz Benediktet a császár is gyakran kérette magához konzultációra. A Die Presse szabad szellemét az Anschluss alá került Ausztria nem viselte el, „zsidólap” szitkozódással 1938-ban be is tiltották. 1946-ban újra indult, megőrizve függetlenségét, de egyre inkább a kereszténydemokrata párt, az ÖVP irányvonalát követve. Tulajdonosok, főszerkesztők váltották egymást, ennek megfelelően némileg módosult is mindig az újság hangvétele. 1965-ben gyakorlatilag államosították a lapot, a nagyhatalmú gazdasági kamara megvásárolta, erre a célra létrehozott egy formációt „Egyesület a szabad polgári sajtó támogatására” néven. Ha ma valaki elolvassa a Die Presse ars poeticáját, akkor nagyjából a másfél évszázaddal ezelőttivel azonos sorokat találja. Hitvallás a parlamenti demokrácia, a többpártrendszer, a szociális igazságosság mellett, a magántulajdon tisztelete, az egyén társadalmi felelősségvállalása, kiállás az emberi jogokért. Liberális felfogás, minőségi újságírás, elfogulatlan tájékoztatás, de határozott állásfoglalás és kritika. Az eredeti szabadelvek és a kereszténydemokrata konzervativizmus keveredésében az utóbbira helyeződött nagyobb hangsúly 1991-től, amikor többségi, 51 százalékos tulajdonosként beszállt a Die Pressébe a grazi egyházmegye Katolikus Sajtóegyesülete, amely önálló nyomdával, kiadóval rendelkezett, és 100 százalékos tulajdonosa volt a stájer tartományi lapnak, a ma 272 ezer példányban megjelenő Kleine Zeitungnak. A grazi vállalkozás idővel szervezeti korszerűsítésen esett át, a sajtóegyesület részvénytársasággá változott, felvette a profibban csengő „Styria Medien AG” nevet, mögé pedig általános tulajdonosként egy közelebbről meg nem határozott katolikus alapítvány került. A Styria pénzt (és operatív irányítást) hozott a Die Pressébe, elérve azt, hogy a patinás lap, megannyi osztrák újsággal ellentétben, ne kerüljön német tulajdonba. A nemzetmentésből persze nem egyedül a stájer vállalkozás vette ki a részét. Az említett kamarai egyesület ugyanis ténylegesen csak 7 millió schillinges tőkerésszel rendelkezik, a további 407 milliós hányad a csendestársaké. A gazdasági kamara ÖVP-s szárnyának, a Wirtschaftsbundnak 125 millió schillingje van benne, 95 millióval maga a gazdasági kamara rendelkezik, a többin bankok, biztosítók, vállalkozók osztoznak. Egészen pontosan 75 millió schilling az Erste Banké, a többi a Creditanstalté, a Constantia-csoporté, az Uniqa biztosítóé és az egykori ÖVP-főtitkár, Josef Taus kiadójáé, a Herold Verlagé. 1998 januárjában egy roppant agilis médiamenedzser került a Styria élére, Horst Pirker. A tettre kész férfiú már akkor jelezte, hogy a Styria által szanált Die Presséből a grazi vállalkozás szeretne minél nagyobb tulajdoni és nyereséghányadot megkaparintani. A napilap 1997 óta nyereséges, ami a hirdetési tevékenység felfuttatásának, a forgalmazás racionalizálásának és a tartalom javításának köszönhető. A Die Presse ma 96 780 példányban jelenik meg, ami a lap saját becslése szerint 341 ezer olvasót jelent. A Styriától a lap élére állított kiadó, Julius Kainz szívesen hangoztatja, hogy nem engednek a színvonalból. Azaz a minőségi országos lapok között az első helyen áll a bécsi belváros előkelő Marriott Szállodájában szerkesztett újság, bár ez a szám igen csak eltörpül a két országos bulvárlap, a Kronen Zeitung 944 ezres, illetve a Kurier 252 ezres példányszáma mellett. Kategóriájában mögötte áll a 81 ezres példányszámú Der Standard és a 30 ezer példányos gazdasági napilap, a Wirtschaftsblatt. Előzetes becslések szerint 1999-ben a Die Presse 600 millió schilling forgalom mellett 19 millió schillinges nyereséget hozott. Persze a számokba beleértendő az a 37,4 millió schilling is, amelyet az országos lap a központi sajtótámogatási alapból kap, szinte az összes osztrák újsághoz hasonlóan. Az alapot a sajtó sokszínűségének biztosítására létesítették, a huzamos profit mellett azonban kérdéses, hogy nem vonják-e meg a támogatást a Die Pressétől. A Styriával módszeresen terjeszkedő Pirkernek nincsenek aggályai, karácsonyi ajándékként megszerezte kiadója számára a Die Presse 100 százalékát. A vételár titok, mint ahogy az is, hogy a hangos és csendes tulajdonosok közül ki kapta már meg a részét, s ki az, akivel csak az idei év első negyedében realizálódik végérvényesen a megállapodás. A kamara már régóta szabadulni akart Presse-hányadától, beleszólási jogát ugyanis régen elveszítette, miközben fizetnie töretlenül kellett. Az értékesítést most, amikor a szociális partnerség munkavállalói szervezete tele van súlyos anyagi problémákkal, már nem halogatták tovább. A Styriának viszont jól megy, 3,1 milliárd schillinges forgalmával már eddig is Ausztria második legnagyobb sajtókonszernje volt az ötmilliárdos Mediaprint mögött, amely a két élenjáró bulvárnapilap mellett a Profilnak, a Trendnek és a Rennbahn Expressnek is a kiadója. Az esseni WAZ-csoporté a Mediaprint, a Styria az egyetlen osztrák sajtónagyvállalkozás, a napilappiacon rajtuk kívül már csak lokálmatadorok küzdenek: Eugen Russ Vorarlberger Nachrichtenje 68 ezer példányban jelenik meg, Andreas Cuturis Oberösterreichische Nachrichtenje 114 ezer példányos, az országos befolyásra is törő Salzburger Nachrichten pedig, amely Max Dasch tulajdona, 86 ezres példányszámú. „Content Companynak”, tehát a tartalom alapján egységes vállalkozásnak szereti nevezni Pirker a Styria Medien AG-t, szerinte emellett másodlagos, hogy a média milyen formájáról van szó. A cég 26 százalékkal részesedik és tartalmilag irányítja az Antenne nevű magán-rádióadót, több tartományban helyi televíziós csatornákkal, on-line szolgáltatással rendelkezik, saját könyvkiadója van, amely elsősorban vallásos témákra összpontosít. A Kleine Zeitung és a Die Presse forgalmazását már egységes irányítás alá vonta a Styria, és további lapoknak is ajánlja a társulást, hogy közösen megtörjék a Mediaprint uralmát. Legelszántabb szövetségesét eddig a néhány éve éppen az alternatívájaként létrehozott Der Standardban találta meg, abban a lapban, amely 49 százalék erejéig a müncheni Süddeutsche Zeitung kiadójához tartozik. FÖLDVÁRI ZSUZSA (Bécs)
__label__adatvédelem 0.569863 __label__jog 0.422515 __label__rendőrség 0.201823 __label__belpolitika 0.136618 __label__bűnüldözés 0.0737063 __label__társadalom 0.0460439 __label__bűnmegelőzés 0.0446909 __label__személyiségi@@jogok 0.0446909 __label__munkajog 0.0446909 __label__állampolgári@@jogok 0.0420977 $$$ __label__geography__franciaország 0.999579 __label__jog 0.430157 __label__belpolitika 0.250923 __label__bűnüldözés 0.168867 __label__társadalom 0.106701 __label__büntetőjog 0.0566624 __label__adatvédelem 0.0373369 __label__munkajog 0.0302246 __label__személyiségi@@jogok 0.0159164 __label__rendőrség 0.00782589 $$$ __label__adatvédelem __label__rendőrség __label__személyiségi@@jogok geography__franciaország genre__cikk genre__keretes year__2008 $$$ Adatzavarók $$$ Adatzavarók Jókora polémia támadt az utóbbi hetekben Franciaországban az elektronikus rendőrségi nyilvántartásról szóló rendelet körül. Az Edith Cresson vezette szocialista kormány alatt 1991-ben létrehozott rendőrségi adatbázisokról szóló új jogszabályt július 1-jén tették közzé – különösebb feltűnés nélkül. Csakhogy a francia Emberjogi Liga internetes aláírás-gyűjtési kampányt indított a szerinte a szabadságjogokat súlyosan sértő rendelet ellen. Sokak meglepetésére a tiltakozáshoz szeptember közepéig 150 ezren csatlakoztak, köztük 840 civil, illetve szakszervezet, valamint jó néhány párt. Még Hervé Morin védelmi miniszter is nyilvánosan megkérdőjelezte, van-e helye ilyen nyilvántartási rendszernek egy demokratikus országban. Francois Fillon kormányfő és Michele Alliot-Marie belügyminiszter előbb megdorgálta a „gyanakvást keltő” centrista minisztert és megpróbálta elbagatellizálni az ügyet, ám a közbiztonsággal kapcsolatos kérdésekben nem éppen túlzott liberalizmusáról híres, ám annál kitűnőbb politikai szimattal megáldott Nicolas Sarkozy elnök visszavonulót fújt, és végül utasította a belügyi tárca vezetőjét a rendelet átdolgozására. A francia adatvédelmi testületnek a múlt héten benyújtott szelídített változat szerint csak a közbiztonságot fenyegető személyekről és szervezetekről lehetne információkat gyűjteni és tárolni, a közrend veszélyeztetésére való, tágan értelmezhető hivatkozást törölték. Nem lehetne továbbá az egészségi állapotra és a szexuális magatartásra vonatkozó adatokat gyűjteni, az érintett személyek etnikai származását, illetve vallását érintő információkat viszont bizonyos feltételekkel igen. A 13 évnél idősebb kiskorúak adatait csak 18 éves korukig őrizhetnék meg, míg a közéleti személyiségekről vezetett nyilvántartást a rendőrség helyett a prefektúrák (közigazgatási hivatalok) kezelnék. Jacques Barrot, a bel- és igazságügyekért felelős – történetesen francia – EU-biztos is figyelmeztette Párizst: a kiskorúak adatait a lehető legrövidebb ideig kellene tárolni, a közéleti személyiségekre vonatkozó információknál pedig tiszteletben kell tartani az arányosság elvét.
__label__forintárfolyam 1.00001 __label__forint 1.00001 __label__euró 1.00001 __label__valutakereskedelem 1.00001 __label__valuta 1.00001 __label__pénzügy 0.000402042 __label__történelem 1e-05 __label__társadalom 1e-05 __label__váltó 1e-05 __label__news@@international 1e-05 $$$ __label__forint 1.00001 __label__euró 1.00001 __label__forintárfolyam 1.00001 __label__geography__magyarország 1.00001 __label__valuta 0.998309 __label__valutakereskedelem 0.946607 __label__pénzügy 0.0446909 __label__emu 0.0293222 __label__geography__európai@@unió 0.00395541 __label__geography__eurózóna 0.00328306 $$$ __label__euró __label__forint __label__forintárfolyam geography__eurózóna geography__magyarország genre__címlapsztori genre__grafikon genre__keretes year__2011 $$$ Az euró forintárfolyama $$$ Az euró forintárfolyama 11440091.pdf
__label__felsőoktatás 1.00001 __label__egyetem 0.863402 __label__gazdaság 0.320831 __label__oktatás 0.233716 __label__politika 0.177821 __label__közgazdaságtudomány 0.0259674 __label__érdekvédelem 0.0159164 __label__közgyűjtemény 0.0106625 __label__állami@@szektor 0.00971848 __label__magánegyetem 0.00913564 $$$ __label__felsőoktatás 1.00001 __label__geography__magyarország 1.00001 __label__egyetem 0.956644 __label__oktatás 0.201823 __label__politika 0.106701 __label__állami@@szektor 0.0384762 __label__jog 0.0124417 __label__organization__budapesti@@corvinus@@egyetem 0.0120638 __label__közgazdaságtudomány 0.0116973 __label__köztisztviselők 0.0103382 $$$ __label__egyetem __label__felsőoktatás __label__jövedelem __label__menedzserek@@jövedelme __label__oktatás __label__társadalom geography__magyarország genre__vélemény author__polónyi@@istván year__2009 $$$ Amatőrök talárban $$$ Amatőrök talárban Megszületett a jogszabály, hogy az állami és önkormányzati tulajdonú cégek vezetőinek és vezető testületi tagjainak a jövedelmét nyilvánosságra kell hozni. Ezek után nehéz lesz tartaniuk a rektoroknak azt az álláspontjukat, hogy az állami egyetemek vezetőinek nem kell ezt megtenniük. Mert még mindig megválaszolatlan a kérdés: mennyit kereshetnek a rektorok? A kérdés egyik oldala, hogy a rektorok által vezetett intézmények több tízmilliárdos kiadással gazdálkodnak. Debrecen, Szeged, Pécs egyetemének költségvetése akkora vagy nagyobb, mint az adott város büdzséje, s ezeknek az egyetemeknek a vezetői nagyjából akkora pénz felett rendelkeznek, mint a magyar vállalati top 100 végén lévő cégek éves árbevétele. Azt persze, hogy a kisebb egyetemek és főiskolák esetében mekkora ez a rektori kereset, és az arányos-e gazdálkodás terjedelmével, majd csak akkor tudjuk meg, ha minden felsőoktatási intézmény esetében nyilvánosságra kerülnek ezek az adatok. A másik oldalon viszont nyilvánvaló, hogy a rektorok felelőssége nem mérhető sem a nagyvállalatok, sem a nagyvárosok vezetőinek felelősségéhez. A 2005-ben elfogadott felsőoktatási törvénynek – többek között – azok a részei is megbuktak, amelyek a felsőoktatás vezetését korszerűsíteni akarták. Miközben a felsőoktatási intézmény gazdálkodása jelentősen elmozdult az autonóm – vállalatszerű – gazdálkodás felé, azonközben az új felsőoktatási törvényben az Alkotmánybíróság közismert döntése nyomán a felsőoktatási intézmény vezetésének reformja elmaradt. Nem történt meg a gazdasági és az akadémiai döntések szétválasztása, és az osztott (rektor–szenátus) vezetés is megmaradt. Az intézmények gazdasági döntéseiben eleinte meghatározó szerepűnek szánt – de az Alkotmánybíróság által kifogásolt – gazdasági tanács funkciója végül névlegessé vált. Tehát azon túl, hogy az egyetemeket nem gazdasági szakemberek vezetik, még csak nem is egyszemélyi felelős vezetők, mivel döntéseik felelősségét mindig megoszthatják a (szavazógépként működő, 30-60 fős) szenátussal. Vitatott jövedelmüket is ezek a szenátusok hagyták jóvá. De kik is valójában a hazai nagy egyetemek rektorai? Menedzserek? Hiszen a törvény szerint vezetési, szervezési, gazdálkodási ismeretekkel és gyakorlattal kell rendelkezniük. A tudomány emberei? Hiszen a törvény azt is előírja, hogy a rektori megbízáshoz egyetem esetén egyetemi tanári, tudományos tanácsadói vagy kutató professzori munkakörben történő alkalmazás szükséges. Tehát professzorok, akik két előadás között vezetik egy kicsit az egyetemet? Vagy pragmatikusok, akik mindenkivel meg tudják kötni a kompromisszumot? Hiszen a törvény szerint a „szenátus tagjai kétharmadának igenlő szavazatával kezdeményezheti a rektor visszahívását”. Kijárók, akik a főhatósággal folytatott alkuban előnyöket alkusznak ki intézményüknek? Valószínűleg egy kicsit mindegyik, bár sokan a kompromisszumkötést tartják a legfontosabbnak. Egy közelmúltbeli vizsgálat szerint az állami egyetemeken (a művészeti és rendészeti intézményeket nem számítva) jelenleg regnáló rektorok mindössze 14 százalékának van valamilyen gazdasági végzettsége vagy egyetemen kívüli vezetői gyakorlata. Viszont majdnem harmaduk akadémikus, s majdnem kétharmaduk (az akadémikusokat is ideszámítva) akadémiai doktor. Ugyanez a vizsgálat azt is megállapította, hogy a hazai állami nagy egyetemek közül mindössze ötnek volt stratégiai rektorhelyettese, s három olyan nagy egyetem volt – a vizsgált 13-ból –, amelynek sem a stratégiai, sem a marketingfeladatokra nem volt külön nevesített szervezeti egysége vagy vezetője. Mindössze három olyan egyetem volt, ahol marketingfeladatokra is alakítottak szervezeti egységet. Az egyik neves felsőoktatás-politikai elemző – Barakonyi Károly – még az új felsőoktatási törvény előtt azt állapította meg, hogy „a jelenlegi hazai felsőoktatási vezetési gyakorlatot amatőr menedzsmentrendszerként jellemezhetjük”. Hozzátehetjük, hogy ebben az új törvény sem hozott jelentős elmozdulást. Továbbra is az akadémiai megközelítés az elsődleges, és a kompromisszumteremtő képesség, a gazdasági és menedzsmentszemlélet háttérbe szorul. Ebből az aspektusból már érdekesebb, hogy mennyit is keresnek a rektorok. POLÓNYI ISTVÁN (A szerző oktatáskutató) Szerző:
__label__valuta 1.00001 __label__valutakereskedelem 1.00001 __label__pénzügy 0.000676702 __label__társadalom 1e-05 __label__kultúra 1e-05 __label__gazdaság 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__usa 1.00001 __label__geography__törökország 1.00001 __label__valutakereskedelem 1.00001 __label__pénzügy 1.00001 __label__valuta 1.00001 __label__geography__közép-amerika 0.00507033 __label__külpolitika 1e-05 __label__geography__európai@@unió 1e-05 __label__organization__täglich@@alles 1e-05 __label__person__falk 1e-05 $$$ __label__valuta __label__valutakereskedelem geography__törökország geography__usa genre__grafikon year__2011 $$$ Az USA-dollár töröklíra-árfolyama $$$ Az USA-dollár töröklíra-árfolyama 11260681.pdf
__label__tőzsde 0.300756 __label__pénz-@@és@@tőkepiac 0.000427316 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__tőzsde 0.546748 __label__organization__bét 0.00272499 __label__pénz-@@és@@tőkepiac 0.00176461 __label__organization__akadémiai@@kiadó@@és@@nyomda@@kft. 0.000562779 __label__külpolitika 1e-05 __label__geography__európai@@unió 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__tőzsde geography__magyarország genre__hír year__1997 $$$ Szigorodó tőzsde $$$ Szigorodó tőzsde A Tőzsdetanács múlt heti döntése értelmében nem lesz harmadik kategória a Budapesti Értéktőzsde (BÉT) részvényszekciójában. Az eredeti javaslatban a jegyzett A osztályba való bekerülés feltételeinek szigorítása, a B kategória szabályainak némi enyhítése, illetve – alternatívaként – egy harmadik, csupán az értékpapírtörvényben meghatározott követelményeknek megfelelő csoport létrehozása szerepelt. Az utóbbi megoldásra hajló tanácstagokat a többiek a vitában a kétkategóriás modell megtartása mellé állították – mondta el közülük a HVG-nek Debreczeni Kálmán, a Dunainvest Tőzsdeügynökség Kft. elnöke. A június 2-ától hatályos döntés értelmében az A kategóriába az eddigi legalább 500 millió helyett ezentúl minimum 5 milliárd forint árfolyamértékű részvénysorozatok vezethetők be. A hozzáértők szerint az így már a nemzetközi befektetőknek is kivétel nélkül ajánlható „első osztályú” cégeknek 25 százalékos (de minimum 2 milliárdos) vagy legalább 5 milliárd forintos közkézhányadot (ez a legfeljebb 5 százalékot birtokló részvényesek össztulajdona) és minimum ezer tulajdonost kell fölmutatniuk (a számszerű limitek eddig tizedekkorák voltak). A Tőzsdetanács szigorította a kereskedési szabályokat: ezentúl a brókerek a tőzsde nyitására nem adhatnak meg olyan ajánlatot, amely 20 százaléknál nagyobb névértékben tér el az adott papír előző napi utolsó kötésének árfolyamától.
__label__történelem 0.826722 __label__temetkezés 0.546748 __label__műemlék 0.103759 __label__tudomány 0.0780882 __label__régészet 0.0737063 __label__szerzetesrendek 0.00758724 __label__igazságtétel 0.00649827 __label__köztéri@@alkotás 0.00206074 __label__egyházi@@ingatlan 0.00193673 __label__buddhizmus 0.00176461 $$$ __label__történelem 1.00001 __label__geography__magyarország 1.00001 __label__temetkezés 0.817585 __label__tudomány 0.300756 __label__műemlék 0.140346 __label__régészet 0.0780882 __label__politika 0.0460439 __label__igazságtétel 0.0373369 __label__gazdaság 0.028446 __label__geography__eger 0.0267693 $$$ __label__történelem geography__magyarország geography__szlovákia person__dobó@@istván@@(várkapitány) genre__hír year__2008 $$$ Dobó visszatemetése $$$ Dobó visszatemetése A szlovákiai Dobóruszkán (Ruská) szombaton temetik újra Dobó István feltételezett földi maradványait. „Nagyon valószínű, hogy az egri várkapitány csontvázáról van szó, ennél többet azonban egy antropológus nem állíthat” – mondta a HVG-nek Papp Ildikó, a Magyar Természettudományi Múzeum embertani tárának igazgatója, miután megvizsgálták a csontokat, amelyek a helyszínen kerültek elő, a dobóruszkai templomban 2006-ban megkezdett régészeti kutatásokból. A százszázalékos bizonyítást megnehezítette, hogy a DNS-vizsgálathoz nem volt összehasonlítási alap: Dobónak nincsenek egyenes ági leszármazottai. Olyan megkülönböztető jegyekről sem tudni, amelyek segíthettek volna az azonosításban. A kutatást végző szlovák régészek és egri kollégáik szerint a körülmények mégis minden kétséget kizáró bizonyítékká állnak össze: a megtalált csontváz egy idős férfié, márpedig Dobóról tudni lehet, hogy 1572-ben – túl a 70. évén – halt meg. A dobóruszkai templom a család kegyúri temploma volt, a sír kiemelt helyre – a leckeoltár alá – került. Dobó Ferenc, a várkapitány fia 1601-ben még vörösmárvány síremléket is faragtatott – igaz, ez később az egri vármúzeumba került. Dobó az egri ostrom után jutalmul több várat is megkapott, viszont élete utolsó éveit a pozsonyi vár börtönében töltötte, ahová felségárulás címén zárták. Temetése feltételezhetően a mostaninál sokkal szerényebb körülmények közt zajlott.
__label__autóipar 1.00001 __label__környezetvédelem 0.993317 __label__autótervezés 0.0203424 __label__autópiac 0.0043415 __label__történelem 1e-05 __label__társadalom 1e-05 __label__pénzügy 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__autóipar 1.00001 __label__környezetvédelem 0.986373 __label__társadalmi@@szervezet 0.392347 __label__járműipar 0.140346 __label__autótervezés 0.0695518 __label__erdőgazdálkodás 0.00782589 __label__autótartás 0.00328306 __label__autójavítás 0.00199777 __label__politika 0.00155876 __label__organization__levegő@@munkacsoport 0.00133502 $$$ __label__autóipar __label__autópiac __label__járműipar genre__mellékletcímlap year__2005 $$$ MELLÉKLET AZ AUTÓKRÓL, Márkarejtelmek $$$ MELLÉKLET AZ AUTÓKRÓL Márkarejtelmek mc0542.pdf