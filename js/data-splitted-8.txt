__label__gazdaság 0.826722 __label__szociális@@ellátás 0.0420977 __label__karitatív@@tevékenység 0.0351548 __label__magánszektor 0.0351548 __label__szórakoztatóipar 0.0169249 __label__társadalom 0.0145136 __label__állami@@támogatás 0.0113418 __label__vagyonkezelés 0.00885735 __label__étkeztetés 0.00713143 __label__önkormányzat 0.00713143 $$$ __label__geography__magyarország 1.00001 __label__gazdaság 0.644235 __label__szórakoztatóipar 0.0302246 __label__magánszektor 0.019134 __label__karitatív@@tevékenység 0.00942259 __label__organization__magyar@@vöröskereszt 0.0062999 __label__szövetkezet 0.00556492 __label__geography__borsod-abaúj-zemplén@@megye 0.00523013 __label__geography__baranya@@megye 0.00447838 __label__geography__mezőkövesd 0.0043415 $$$ __label__állami@@támogatás __label__szociális@@ellátás geography__magyarország organization__megmentő@@szociális@@segélynyújtó@@kht. genre__cikk author__pálmai@@erika year__2009 $$$ HÁZI SEGÍTSÉGNYÚJTÁS MINT ÜZLET, Vészjelzések $$$ HÁZI SEGÍTSÉGNYÚJTÁS MINT ÜZLET Vészjelzések A szociális ellátás is lehet biztos üzlet – bizonyítja egy cégcsoport, amelynek folyton átalakuló egyik társasága a jogszabályi útvesztők közt lavírozva évek óta költségvetési százmilliókhoz jut. „Simán lopás, szebben mondva pénzmaximalizálás” – az egyik legnagyobb magyarországi egyházi segélyszervezet vezetője kommentálta így a HVG-nek azt a hírt, miszerint a közelmúltban egyházi fenntartásúvá alakult a jelzőrendszeres házi segítségnyújtás piacának legnagyobb szereplője, a 2006-ban létrejött Megmentő Kht. A mindössze hároméves, de igen dinamikusan fejlődő társaságtól (HVG, 2006. június 17.) az Alvinczi Péter Szeretetszolgálat május végén vette át a 750 településen jelen lévő kht csaknem 20 ezer ügyfelét. A szeretetszolgálat mögött a Horvátországi Magyar Református Keresztény Egyház áll, amely 2005-ben egyebek mellett szociális célokra megalapította a magyarországi Kálvin János Presbiteri Missziót. Háborgást azért keltett a Megmentő átalakulása, mert az egyházi fenntartó ugyanazért a szolgáltatásért 70 százalékkal több állami támogatást kaphat, mint a versenytársai. Azaz jelzőkészülékenként közel 50 ezer forintot a pillanatnyilag 29,5 ezer forintos éves alapnormatíva helyett. A Megmentő Kht. 2005-ben még mint HBSecurity Biztonságtechnikai és Vagyonvédelmi Kft. kezdett jelzőrendszeres házi segítségnyújtással foglalkozni. Négyezer készülékkel indult, és 2006 első félévében már elérte a tízezres készülékszámot, amivel piacvezető lett. A társaság látványos sikere mögött a versenytársak politikai kapcsolatokat sejtenek. Ezt a cégnél következetesen tagadták a HVG-nek, bár az azért meglepő, hogy a HBSecurityn kívül senki másnak nincs az egész országra kiterjedő működési engedélye. Ők ilyet először a főváros XIII. kerületi önkormányzatától kaptak, és ezt lobogtatva gyorsan megállapodhattak vidéki helyhatóságokkal. A HBSecurity önkormányzatokkal kötött szerződéseit is kifogásolják a bírálók, azokban ugyanis kikötötték, hogy a jelzőrendszerért járó 100 százalékos állami támogatást (lásd erről Versenyfutás című írásunkat) a céget megbízó önkormányzatok igénylik, de a teljes összeget továbbutalják a kft-nek, amely egyébként saját jogon csupán 30 százalékra lett volna jogosult. Emiatt – az Állami Számvevőszék fellépése nyomán – a téti kistérségnek például 29 millió forintja bánta a HBSecurityvel kötött szerződést, vissza kellett fizetniük a pénzt a kincstárnak. A polgármester és egyben kistérségi elnök Szabó Ferenc mindezért nem a szerződés szövegét egyébként készen szállító céget, hanem a törvényalkotókat hibáztatja. „Volt egy érvényes szerződésünk, ők a munkát elvégezték, azzal szemben kifogás nem merült fel” – mondta Szabó. Nincs egyedül. Még a Megmentő leghangosabb ellenfelei is elismerik, hogy a jó szakembereket alkalmazó cég emberei gyorsan a helyszínre érnek, és az általuk használt jelzőkészülékek a legjobbak közé tartoznak Magyarországon. A kht egyébként kiválással jött létre a HBSecurityből, és alighanem vitte az üzletet is, hisz a maradék kft 2007-ben fizetésképtelenné vált, mostanában felszámolás alatt áll. A tavaly 644 millió forintos árbevétel mellett 20 milliós veszteséggel zárt Megmentő maga is szabályváltás miatt jött létre, csak nonprofit társaságként volt ugyanis jogosult az állami támogatás egészére. A 2006-os évről szóló – a tavalyinál részletesebb – beszámolója szerint 364 millió forint volt a bevétele, és az évet 179 millió forintos veszteséggel zárta. Figyelmet érdemel, hogy a közhasznú társaság – amelynek 2007-től Tölgyesi Péter, a Buda Cash Brókerház Zrt. (BC) vezérigazgatója a többségi, míg Zelenák Zoltán, valamint a Gyarmati János volt BC-vezér és egy panamai bejegyzésű cég, a Duna Holding Corporation által tulajdonolt BC-Invent Vagyonkezelő Rt. a kisebbségi tulajdonosa – 202 millió forintot bérleti díjra fordított, cégcsoporton belülről bérli ugyanis a készülékeket (ez jelentette a költségeik túlnyomó részét). A cég piaci helyzetét jól mutatja egyébként egy 2007-es, a jelzőrendszeres házi segítségnyújtást támogató kiegészítő minisztériumi pályázat eredménye. A húsz pályázó közül hatan kaptak pénzt, a kiosztott 374 millió forintból 367 millió a Megmentőnek jutott. Tavaly az állam összesen valamivel több mint egymilliárd forintot fizetett ki a jelzőrendszeres házi segítségnyújtásra, ebből 444 milliót a Megmentőnek. „A helyzet egyszerű, fenntartóváltás történt” – mondta a HVG-nek Zelenák, aki a vételárról nem kívánt nyilatkozni. „Mi ebből kiszálltunk, de bízunk benne, hogy működik tovább, amit elkezdtünk” – mondta, hangsúlyozva, ők több nagy egyházat is megkerestek ajánlatukkal, de nem találtak partnerekre. Zelenák egyébként tanácsadó marad a szeretetszolgálatnál, amely a jelzőkészülékeket továbbra is a BC-csoporttól bérli (a cégjegyzékben lapzártánkkor nem volt nyoma a kht tulajdonosváltásának). Az új fenntartó háttere a trükközés gyanúját erősíti. A kft-ként induló, majd kht-ként folytatódó és egyházi szervezetként végződő cégtörténet a szeretetotthonok esetében már lefutott. Ez az államkincstárnak is feltűnt, és megtagadta az egyházi kiegészítő normatíva kifizetését például a Kálvin János Presbiteri Misszió által 2006-ban felvásárolt Arany Alkony Kht.-nek. Az utóbbi három évre vonatkozó, összesen több száz millió forint miatt hat per is indult, ezekből négyben már nyert az államot képviselő Foglalkoztatási és Szociális Hivatal a misszió ellen. Utóbbi létrehozása – mondván, megtévesztésre alkalmas – felháborodást keltett a Magyarországi Református Egyházon belül, mely 2006-ban közleményben el is határolódott a szervezettől és a hozzá tartozó idősotthonoktól. A misszió vezetője, Császár Bíró Zoltán, korábban Halásztelek református lelkésze volt, de gazdálkodási problémák miatt fegyelmi eljárás indult ellene, és az egyházi bíróság megfosztotta állásától. PÁLMAI ERIKA
__label__kultúra 0.996935 __label__tudomány 0.952584 __label__gazdaság 0.206904 __label__fizika 0.0488678 __label__energiaipar 0.00121659 __label__bank 0.00110873 __label__szabadalom 0.00104223 __label__biztonságtechnika 0.000598409 __label__találmány 0.000513336 __label__öngyilkosság 0.000497857 $$$ __label__geography__magyarország 1.00001 __label__kultúra 0.957922 __label__tudomány 0.314061 __label__fizika 0.0396488 __label__társadalom 0.028446 __label__organization__európai@@nukleáris@@kutatási@@szervezet 0.0267693 __label__person__tolvaly@@ferenc 0.00942259 __label__person__habsburg@@györgy 0.00670285 __label__person__lovász@@lászló 0.00574025 __label__person__doszpot@@péter 0.00523013 $$$ __label__fizika __label__tudomány geography__magyarország person__bárándy@@péter organization__ess@@magyarország@@koordinációs@@nonprofit@@zrt. genre__hír year__2008 $$$ Bárándy exminiszter a neutronkutató új cégében. $$$ Bárándy exminiszter a neutronkutató új cégében. Bárándy Péter ügyvéd, a Medgyessy-kormány igazságügy-minisztere a felügyelőbizottság (fb) elnöke a bejegyzés alatt álló ESS Magyarország Koordinációs és Beruházó Nonprofit Zrt.-nek. Az 5,1 millió forint alaptőkéjű társaság egyszemélyes tulajdonosa az ESS Magyarország Kft., amelynek célja, hogy ellássa a remények szerint Magyarországon felépülő Nemzetközi Neutronkutató Központ (ESS) projekt-előkészítő feladatait (HVG, 2008. január 5.). Az eredetileg közhasznú társaságként 2006-ban bejegyzett kft tulajdonosa Rosta László és Mezei Ferenc fizikusok mellett egy Magyarországon élő nyugdíjas ukrán tábornok, Alekszej Lugovcev.
__label__társadalom 0.300756 __label__család 0.0185566 __label__oktatás 0.00807199 __label__analfabétizmus 0.000949944 __label__etika 0.000865901 __label__átképzés 0.000697851 __label__közoktatás 0.000636334 __label__statisztika 0.000389985 __label__népszámlálás 0.000355992 __label__váltó 1e-05 $$$ __label__geography__magyarország 1.00001 __label__társadalom 0.977033 __label__család 0.245095 __label__közoktatás 0.00408014 __label__óvoda 0.00248262 __label__átképzés 0.00199777 __label__népszámlálás 0.00104223 __label__állami@@gondozás 0.000865901 __label__organization__kürt@@computer@@rt. 0.000789366 __label__organization__országos@@munkaügyi@@módszertani@@központ 0.000676702 $$$ __label__család __label__társadalom genre__keretes genre__táblázat year__2011 $$$ Milyen az ideális apa? – szerepelvárások iskolai végzettség szerint $$$ Milyen az ideális apa? – szerepelvárások iskolai végzettség szerint (százalék) Táblázat: Szerepelvárás-típusok Iskolai végzettség Együtt Nyolc osztály Szakmunkás-képző Érettségi Felsőfokú „Kenyérkereső” férfi 25,8 13,3 10,7 12,3 15,4 „Családcentrikus” férfi 18,9 24,7 32,8 37,9 27,7 „Kereső és családcentrikus” férfi 48,9 53,3 50 44,5 50,1 Nincs elvárás 6,3 83,8 6,4 4,4 6,9 Forrás: KSH – Családi értékek kutatási adatbázis (2009)
__label__belpolitika 0.999653 __label__gazdaság 0.991694 __label__kormány 0.0737063 __label__gazdasági@@válság 0.0518555 __label__gazdaságpolitika 0.0384762 __label__kormányprogram 0.0302246 __label__demonstráció 0.0244331 __label__sztrájk 0.0229874 __label__kormányválság 0.0116973 __label__kormánykoalíció 0.00807199 $$$ __label__gazdaság 1.00001 __label__belpolitika 0.999474 __label__geography__csehország 0.997894 __label__kormányválság 0.191943 __label__gazdasági@@válság 0.168867 __label__demonstráció 0.156115 __label__kormányprogram 0.0875738 __label__sztrájk 0.0875738 __label__geography__szlovákia 0.0851091 __label__gazdaságpolitika 0.0600966 $$$ __label__belpolitika __label__demonstráció __label__gazdaságpolitika __label__kormányválság geography__csehország genre__cikk author__kokes@@jános year__2008 $$$ KERESZTTŰZBEN A PRÁGAI KORMÁNY, Reformreakció $$$ KERESZTTŰZBEN A PRÁGAI KORMÁNY Reformreakció Nyugtalansági heteket hirdettek a cseh szakszervezetek a jobbközép kormány reformjai miatt. Eközben a koalíció is válságba került, az előrehozott választás sem kizárt. „Nem akarunk kétszer fizetni az egészségünkért”, „Nem vagyunk kísérleti nyulak!”, „Fel sem jövünk a tárnából, ha 65 évre emelik a nyugdíjkorhatárt”, „Legyen a kormány mindenkié, ne csak a felső tízezeré” – ilyen és hasonló transzparensekkel vonulnak az utóbbi időben tüntetők ezrei a prágai kormány épülete elé a heti kabinetülések idején. A sípokkal, dobokkal felszerelkezett tüntetők a 32 szakszervezeti szövetséget, összesen 540 ezer tagot tömörítő Cseh és Morva Szakszervezetek Konföderációjának nyugtalansági hetek elnevezésű felhívására léptek akcióba a jobbközép koalíció reformpolitikája ellen. A tiltakozássorozat hétfőn az általános és középiskolák felében, 6 ezer intézményben folytatódott, ahol 130 ezer béremelést követelő pedagógus sztrájkja miatt szünetelt a tanítás, a nyugtalansági hetek záróeseményére pedig június 24-én kerül sor, amikor országszerte egy órára leállnak a vonatok, és a városokban sem lesz tömegközlekedés, a kórházakban és rendelőintézetekben pedig egész nap csak a sürgősségi eseteket látják el. A reformerők időközben kisebbségbe kerültek a koalíción belül, a parlamentben az ellenzékkel azonos számú mandátummal rendelkező kormánypártok még saját képviselőik támogatására sem számíthatnak további intézkedések törvénybe iktatásához. Ráadásul éles viták dúlnak a kormánypártok között az amerikai radarállomás, az egyházi kárpótlás és a lisszaboni szerződés ratifikálásának a kérdésében is. A kormányt vezető polgári demokraták (ODS) rebellis képviselői a múlt héten meghiúsították a partner kereszténydemokraták számára létfontosságú egyházi kárpótlási törvény parlamenti elfogadását. A zöldeket a radarállomás és az egészségügyi reform osztja meg, utóbbit a kereszténydemokraták is ellenzik. És csak a polgári demokraták – Václav Klaus államfő, a párt tiszteletbeli elnökének egyetértésével – akarnak népszavazást tartani a szenátoraik kezdeményezésére az alkotmánybíróság elé került lisszaboni szerződésről. A kormányválságot Mirek Topolánek kormányfő a legnagyobb példányszámú cseh napilapnak, a Mlada fronta Dnesnek adott hétvégi interjújában lényegében elismerte azzal, hogy közölte: a koalíció felbomlását okozhatja, ha nem sikerül feloldani a reformok megfenekléséhez vezető ellentéteket. Topolánek – akiről a minap kiderült, hogy cukorbeteg – azt is bedobta, koalíciós partnereinek távozása esetén készen áll egypárti kisebbségi kormányzásra. Politikai elemzők szerint Topolánek altatni fogja a reformokat, már csak azért is, mert ősszel önkormányzati és részleges szenátusi, jövőre pedig európai parlamenti választások lesznek. Pártja ugyanis jelentős hátrányban van a közvélemény-kutatásokban biztosan vezető legnagyobb ellenzéki párttal, a szociáldemokratákkal szemben. A népszerűségük tudatában rendkívül magabiztos, a kormány bukására és a 2010-ben esedékes választások előrehozatalára számító szociáldemokraták már most azzal kampányolnak: hatalomra kerülésük esetén azonnal hatályon kívül helyezik a szerintük társadalomellenes egészségügyi reformokat, és visszaállítják a kormány által megnyirbált szociális támogatásokat. Lényegében ugyanazt mondják, amit a szakszervezetek követelnek: töröljék el a januárban bevezetett 30 koronás (közel 300 forintos) vizit-, illetve receptdíjat, a 60 koronás kórházi napidíjat, de ellenzik az egészségbiztosítók és a kórházak tervezett magánosítását, a nyugdíjkorhatár 65 évre, a minimális biztosítási idő 25-ről 35 évre való emelését is. A kormány szemére vetik, hogy gazdasági reformjai és adópolitikája, szociális intézkedései csak a gazdagok érdekeit szolgálják, a lakosság többségét megnyomorítják. A feszültség máris az egészségügyi reform felpuhításához vezetett. A kereszténydemokraták és a zöldek nyomására a polgári demokraták (ODS) lazítottak a vizitdíjfizetés szabályain. Ősztől a csecsemők, januártól pedig a 6 évnél fiatalabb gyerekek után nem kell vizitdíjat fizetni, a 15 éven aluliaknál pedig 5 ezer koronáról 3 ezerre csökkentették az éves maximumot. Pedig az alkotmánybíróság – a szociáldemokraták kezdeményezésére – megvizsgálta a reformcsomagot, és egy apróságot leszámítva az egészet jogszerűnek találta, csak azt helyezte hatályon kívül, hogy a foglalkoztatottak betegségük első három napján nem jogosultak táppénzre. A reformellenes hangulat közepette aligha jó hír, hogy a gazdaság veszített dinamikájából. A növekedés a térségben – Szlovákia után – a legmagasabb ugyan, ám a tempó észrevehetően lassult. A gazdaság az első negyedévben éves szinten 5,4 százalékkal bővült, az előrejelzések szerint a hazai össztermék (GDP) az idén épphogy 5 százalékkal emelkedik a tavalyi 6,6 után. Az első negyedévben – az élelmiszer-, a textil- és a dohányipar teljesítményének romlása miatt – 2002 óta először csökkent az ipari termelés. A korona erősödése drágítja a kivitelt, az export – három és fél éves növekedés után – márciusban 5,6 százalékkal esett vissza. A munkanélküliség folyamatosan szűkül, olyannyira, hogy az autó-, a gép- és az elektronikai ipar már munkaerőhiánnyal küszködik. A lakosság ennek ellenére attól fél, hogy a konjunktúra megtorpanása, illetve a szociális reformok súlyos nehézségeket okozhatnak. Különösen az áremelkedés miatt aggódnak: az infláció 2001 augusztusa óta a legnagyobb magasságba, éves szinten 7,4 százalékra ugrott. A prímet Csehországban is az élelmiszerek vitték, a pékáruk az év eleje óta 30, a tejtermékek 40 százalékkal drágultak. Az utóbbi hónapokban az üzemanyagárak is magasra szöktek: a benzin literje 35–36 korona, 5 koronával több, mint tavaly év végén. Nőtt ugyan 10 százalékkal az első három hónapban az átlagbér is, ám az emelkedés jó részét elvitte az infláció, így a reálbérek csak 2,8 százalékkal lettek magasabbak. KOKES JÁNOS / PRÁGA
__label__hadsereg 0.705795 __label__haditechnika 0.507822 __label__közbeszerzés 0.256842 __label__hadiipar 0.0803675 __label__fegyverkereskedelem 0.0716012 __label__távközlés 0.0566624 __label__gépipar 0.0203424 __label__katonai@@kiadások 0.0132328 __label__kereskedelem 0.0116973 __label__elektronikai@@ipar 0.0100236 $$$ __label__geography__magyarország 1.00001 __label__hadsereg 0.959164 __label__haditechnika 0.743178 __label__organization__honvédelmi@@minisztérium 0.658428 __label__organization__kongsberg 0.300756 __label__közbeszerzés 0.268951 __label__organization__magyar@@honvédség 0.191943 __label__fegyverkereskedelem 0.0980893 __label__távközlés 0.0926978 __label__organization__siemens@@rt. 0.0695518 $$$ __label__hadiipar __label__haditechnika __label__hadsereg __label__távközlés geography__magyarország geography__norvégia organization__kongsberg genre__cikk author__vitéz@@f.@@ibolya year__2005 $$$ HUZAVONA EGY HARCÁSZATI MEGRENDELÉS KÖRÜL, Frekvenciazavarok $$$ HUZAVONA EGY HARCÁSZATI MEGRENDELÉS KÖRÜL Frekvenciazavarok Eddig egyetlen harcászati URH-rádiót sem szállított le a norvég Kongsberg cég, jóllehet a szerződés immár bő két éve megköttetett a honvédelmi tárca beszerzési hivatalával. Az ellentételezésként beígért befektetésekből szintén semmi sem teljesült. Nem létező „prospektusrádióval”, NATO-minősítés nélkül, sorozatgyártásra felkészületlenül pályázott, majd tendergyőzelme után három szállítási határidőt is elmulasztott, mégsem bontott vele szerződést a honvédelmi tárca - így összegzik hadiipari berkekben a norvég Kongsberg Defence Communications AS által még 2002 áprilisában megnyert, 9312 darabra kiírt harcászati URH-rádiótender eddigi, két kormányzati cikluson átívelő történetét. Mindeközben a versenyben alulmaradt cégek - például a francia Thales Communications vagy az amerikai Haris - raktárról is képesek volnának leszállítani a kommunikációs eszközöket. A politikai és diplomáciai vihart kavart, a versenytársak által kezdettől támadott ügyletre (HVG, 2002. november 2.) végül egy évvel később kötöttek 36 milliárd forint értékű szerződést. A Honvédelmi Minisztérium (HM) azonban azóta sem tud leszállított tételről beszámolni, jóllehet az ütemezés szerint már több száz rádiónak be kellett volna futnia a tavaly márciusi, decemberi, illetve az idén márciusi határidőre. „Júliusban akár meg is érkezhet az első szállítmány” - kockáztatott meg egy óvatos becslést a HVG-nek Wapplerné Balogh Ágnes, a HM jogi ügyekért felelős helyettes államtitkára. Mindössze egyetlen „kísérlet” történt eddig a teljesítésre: tavaly márciusban 334 rádiót szállított a részben állami tulajdonú norvég cég, ám ezeket műszaki, illetve biztonsági okokra hivatkozva át sem vette a HM. A járműbe szerelhető, hordozható, illetve kézi rádiók közül az előbbieknél kisebb működési zavarokat, utóbbiaknál pedig komolyabb szoftverproblémát észleltek. Akkumulátorcseréhez például fizikailag meg kellett sérteni a készülékek titkosítórendszerét, s nem voltak alkalmasak a rádiók szöveges üzenetek biztonságos küldésére sem. Bár a két típus könnyen korrigálható lett volna, a HM a teljes tételt visszautasította, mondván, a három típus csak együtt használható. A készülékek az Országos Rejtjelfelügyelet (OR) engedélyét sem kapták meg, a verdikt szerint ugyanis a rádiók nem feleltek meg a nemzeti rejtjelezési előírásoknak (márpedig a NATO-kompatibilitás mellett ez is feltétel volt). A hibák kijavítását a Kongsberg előbb tavaly augusztusra, majd az év végére ígérte, ám a jelek szerint a haditechnikai cégnél nem ment zökkenőmentesen az ügylet, mert még idén márciusban sem teljesítettek. Ekkor már a szerződés felbontásának a lehetősége is felmerült, ám erre végül a HM nem szánta rá magát. A döntés most ismét az OR kezében van, amelynek mintegy 60 nap alatt kell elbírálnia a biztonsági paramétereket. Ha megint negatív lesz a vizsga, akkor kerülhet szóba a szerződéstől való elállás. Mivel ebben az esetben új közbeszerzési eljárást kellene kiírni, erre a HVG információja szerint a HM nem szívesen állna át. Az idő múlásával sokat módosult Juhász Ferenc hozzáállása is a Kongsberg-ügyhöz. A jelenlegi honvédelmi miniszter ellenzéki honatyaként még mindent latba vetett a szerződés megakadályozására. A Fidesz-kormány végóráiban elbírált tender után felkérte a kormányt, ne kössön szerződést a Kongsberggel, mert a döntéshozók többször is megszegték a meghirdetett feltételeket. Az alulmaradt versenytársak - a Thales, illetve a Siemens - többek között azzal fordultak a Közbeszerzési Döntőbizottsághoz (KDB), hogy a Kongsberg nem létező rádiót ajánlva nyert, s ennek alátámasztásául a cég honlapján fellelt elnöki nyilatkozatot csatolták, miszerint a sorozatgyártás csak 2005-ben indul be. Bese Ferenc, a HM Beszerzési és Biztonsági Beruházási Hivatalának vezetője a KDB-nek arra hivatkozott, hogy az ajánlati felhívásban nem szerepelt az a követelmény, miszerint a pályázónak rendelkeznie kell a szállítandó rádióval, „csak a képesség bizonyításával” kívántak minél erősebb versenyt delejezni. Ennek némiképp ellentmond, hogy a hivatal a pályázóktól először még kérte a rádiókat műszaki bevizsgálásra, ám ezt később visszavonta, mondván, a feltételek között csak lehetőségként szerepelt a készülékek működés közbeni vizsgálata. A riválisok azt is felvetették, hogy a rádiók esetleg nem NATO-kompatibilisek, a rádió-rejtjelező eszköz tanúsítványa ugyanis az eredményhirdetéskor még nem érkezett meg a tárcához. A KDB elkésettség miatt elutasította a reklamációt, a tartalmi kérdéseket pedig lényegében nem vizsgálta, mivel - államtitokra hivatkozva - nem kapott dokumentációt az ajánlatkérő HM-hivataltól. A Fővárosi Bíróság visszadobta az ügyet a KDB-nek, mégpedig épp azzal, hogy a tartalmi kérdéseket is bírálja el - ám az újra csak szabályosnak ítélte a döntést. Ugyanígy tett tavaly októberben a Fővárosi Ítélőtábla is. Juhász - már miniszterként - meg akarta várni a bírósági ítéletet, végül azonban 2003 márciusában a kontraktus megköttetett. Most pedig a többszöri határidő-mulasztás ellenére sem bontott szerződést a tárca. Nem tudni, vajon a szerződéskötés elhúzódásakor kilátásba helyezett 15 milliárd forintos kártérítési per vagy egyéb közbenjárás térítette-e el szerződésbontó szándékától a HM-et. Ennek okairól Jarle Solvang, a Kongsberg illetékes projektmenedzsere sem nyilatkozott. „A szerződésről nem beszélünk, így egyeztünk meg a HM-mel” - közölte a HVG kérdésére. Azt sem fejtette ki, mi okozza a norvég cég késlekedését. Egyes információk szerint a Kongsberg ringben tartása érdekében a tárca már négyszer módosította az eredeti szerződést - legalábbis ezt feszegette a honvédelmi miniszterhez intézett kérdésében Csampa Zsolt, az MDF-ből kivált, jelenleg független honatya. A helyettes államtitkár azonban a HVG-nek leszögezte, semmilyen módosításra nem volt szükség, ugyanis a 2013-ig szóló keretszerződésben minden évben külön állapodnak meg a felek a következő esztendőben szállítandó mennyiségről, valamint a határidőről. Ennek némileg ellentmond a KDB egyik határozata, amelyben tételes szállítási határidőként minden év október 30-a szerepel. Wapplerné a HM saját vizsgálataira hivatkozva azt állította, a Kongsberg mostanra minden hibát kijavított, s a tendergyőzelem idején még fejlesztés alatt álló kézirádió is készen áll a sorozatgyártásra. Más kérdés, hogy az időközben megfaragott büdzséjű honvédelmi tárca a rádiók kifizetésére több milliárd forintot kénytelen a költségvetésében lekötve tartani, amit aztán felhasználatlanul a következő évre tol. Igaz, az elmaradt szállítási tételekre a vételár százalékában meghatározott kötbér jár. A Kongsberg-huzavona miatt a honvédség nélkülözi a létfontosságúnak tartott korszerű kommunikációs eszközöket, de áll a norvég cég győzelmében szerepet játszó, nagy összegű hadiipari beszerzéseknél kötelezően alkalmazott ellentételezési megállapodás (offset) teljesítése is. „Látványos dolgokról nem tudunk beszámolni” - fogalmazott némi eufemizmussal a HVG kérdésére Szabó Sándor, a gazdasági tárca ellentételezési irodavezetője. Eddig ugyanis a norvég cégnek lényegében a 100 millió forint jegyzett tőkével 2003 novemberében alapított, az offsetügyletek levezénylésére létrehozott Kongsberg Hungária Kft. az egyetlen kézzelfogható befektetése. Miután az offset a hadiipari szállítást követi, a teljesítésig semmi nem valósul meg a Kongsberg ajánlatában szereplő rekordnagyságú, 180 százalékos ellentételezésből (e szerint a norvégok minden egyes forint hadiipari szállítás fejében 1,80 forintot vállalnak befektetés, magyar többletexport, illetve hazai beszállítás formájában). Bár az ellentételezés 31 százaléka hazai beszállítással tudható le, s él a Videoton Holding Rt.-vel kötött szerződés is, ahhoz, hogy ez tényleg működjék, be kellene indulnia a sorozatgyártásnak. (Ennek állásáról pedig a konkurencia úgy tudja, hogy a Kongsberg az ipari gyártást csak tavaly szeptemberben adta ki norvég alvállalkozójának.) Szabó szerint bármennyire csúsztak is a határidők, a norvég fél „elszántsága látszik” - legalábbis a cég projektmenedzsere kéthetente Magyarországon ténykedik. Az offsetbe egyébként a kritikusok szerint a szokásostól eltérő, vitatható elem is csúszott: a gyártáshoz szükséges technológiatranszfert szintén beszámítják az ellentételezésbe, mégpedig a Kongsberg és a Videoton megállapodásának megfelelő értékben, ami megkönnyítheti a norvégok teljesítését. Az ellentételezést egyébiránt a rádiószállításoknál gyorsabb ütemben, 8 év alatt vállalta a Kongsberg. Felét a szerződés félidejéig kell teljesítenie, s ha ez nem sikerül, kötbért fizet. Az ellentételezés egyébként biztosan kisebb lesz a tervezettnél, már csak azért is, mert az időközben bekövetkezett haderőcsökkentés miatt a HM kilencezernél biztosan kevesebb rádiót igényel. VITÉZ F. IBOLYA
__label__gazdaság 0.407343 __label__ár 0.0446909 __label__kiskereskedelem 0.0106625 __label__ipar 0.00832578 __label__áremelés 0.00649827 __label__gyógyszertár 0.00523013 __label__versenyszabályozás 0.00176461 __label__tőzsde 0.00160785 __label__infláció 0.00146506 __label__nemesfémek 0.00146506 $$$ __label__geography__magyarország 0.932463 __label__gazdaság 0.887215 __label__ár 0.191943 __label__geography__jugoszlávia 0.0446909 __label__geography__bosznia-hercegovina 0.0341104 __label__geography__szlovénia 0.0140736 __label__geography__horvátország 0.0109969 __label__geography__szlovákia 0.0106625 __label__áremelés 0.0062999 __label__nemesfémek 0.00592107 $$$ __label__pénzügy __label__infláció __label__árindex geography__magyarország genre__táblázat year__2001 $$$ Termékek és szolgáltatások árainak változása Magyarországon 1991-től $$$ Termékek és szolgáltatások árainak változása Magyarországon 1991-től (forintban) Táblázat: Telefon-hvgb_br /_hvgeelőfizetési díj a BKV-hvgb_br /_hvgevonaljegy Cigaretta bhvgb_br /_hvge (10 m 3 ) Vezetékes gáz Kenyér (házi jellegű, kg) 1991 337,5 12 37 62,3 31,6 1992 337,5 19 47,2 82,9 37,9 1993 437,5 25 60,4 95,9 54,2 1994 525 25 73,5 99,1 62 1995 725 35 86,4 149 72,4 1996 900 50 115 200 91,4 1997 1200 70 139 266 104 1998 1375 75 169 316 111 1999 1512,5 90 198 321 113 2000 g 2267,5 95 235 349 142 2001 h 2885 100 255 361,9 173 Árnövekedés 1991-2001 h , százalék 755 730 589 481 447 Táblázat: Autó-hvgb_br /_hvgebenzin chvgb_br /_hvge (liter) Farmer-hvgb_br /_hvgenadrág d Békás-hvgb_br /_hvgemegyerihvgb_br /_hvgepanellakáshvgb_br /_hvge(m 2 , ezer Ft) Vonat-hvgb_br /_hvgejegy e WV Golfhvgb_br /_hvge(millió Ft) f 1991 54,1 1900 30 570 1,19 1992 64,2 2740 n. a. 720 1,19 1993 73,7 3350 n. a. 864 1,27 1994 82,6 3790 n. a. 897 1,51 1995 100 4290 37 1080 2,12 1996 120 5160 40 1274 1,99 1997 142 5850 42 1500 2,127 1998 156 6630 45 1710 2,474 1999 185 7140 100 1965 2,987 2000 g 233 7640 125 2088 2,999 2001 h 239,5 8220 125 2223 2,999 Árnövekedés 1991-2001 h , százalék 343 333 316 290 152 a Egyéni, fővonal, gépi kapcsolás. b Sopianae, 20 szál. c 1995-ig 92-es oktánszámú, 1996-tól 95-ös oktánszámú. d Férfi, 100 százalék pamut. e Budapest-Szeged. f Az adott évben a legolcsóbban kapható új Golf. g Decemberi ár. h Júniusi ár. n. a. = nincs adat. Forrás: HVG-gyűjtés
__label__statisztika 0.592677 __label__népszámlálás 0.0695518 __label__életszínvonal 0.00491541 __label__közvélemény-kutatás 0.0043415 __label__szegénység 0.0036036 __label__szociológia 0.00248262 __label__információszolgáltatás 0.00226185 __label__adatvédelem 0.00193673 __label__létminimum 0.00182021 __label__család 0.00182021 $$$ __label__geography__magyarország 1.00001 __label__statisztika 0.607673 __label__organization__ksh 0.468801 __label__népszámlálás 0.233716 __label__közvélemény-kutatás 0.0154346 __label__információszolgáltatás 0.0100236 __label__temetkezés 0.00539494 __label__szegénység 0.0043415 __label__életszínvonal 0.00383448 __label__létminimum 0.0036036 $$$ __label__népszámlálás __label__statisztika geography__magyarország genre__cikk author__dobszay@@jános year__1997 $$$ Kisnépszámlálás-utóélet, Utazzon statisztikába! $$$ Kisnépszámlálás-utóélet Utazzon statisztikába! Új felfedezésekkel nemigen szolgált, de megerősítette, illetve kiegészítette az elmúlt évek társadalmi-gazdasági változásairól készült kutatásokat a tavalyi kis népszámlálás – derül ki a KSH heteken belül megjelenő úgynevezett mikrocenzus-vizsgálatából. A parlament által elrendelt felmérés próbára tette a Központi Statisztikai Hivatalt is, amely újfajta csábítási trükköket is bevetett ahhoz, hogy az állampolgárok bizalmába férkőzzön, és így a kötelezően kiszolgáltatandókon kívül további adatokat is kicsikarjon a megkérdezettekből. Egyhetes üdülés két fő részére Korfun, két repülőjegy Rhodoszra vagy Krétára, 8–10 ezer forint értékű utazási bon, hétvége az egyik magyarországi kastélyban vagy szállodában – ilyen és ehhez hasonló nyereményekkel kecsegtette a Központi Statisztikai Hivatal (KSH) azokat, akik a parlament által tavaly törvényben elrendelt, a népesség 2 százalékára kiterjedő úgynevezett mikrocenzus-felvétel során az utazási szokásokra vonatkozó alternatív kérdőívre is válaszolnak. A „Mondja meg, hol nyaralt tavaly, s nyerje meg idei nyaralását!” szlogen alatt futó nyereményakciót lezáró sorsolásra 11 528-an küldték be a kérdezőbiztosoktól átvett szelvényt, s a nyertesek már túl is estek az ügy kellemesebbik részén, az ajándékutazáson. „Szerintem mindenki jól járt: a nyertesek azért, mert nyertek, a nyereményeket felajánló utazási irodák, mert reklámozhatták magukat, mi pedig azért, mert több adathoz jutottunk hozzá” – vélekedik a mikrocenzushoz hozzácsapott kutatás egyik irányítója, Pelsőcziné Hosszú Katalin. A KSH illetékese nem tartotta kizártnak, hogy a jövőben is végeznek nyereményakciókkal összekötött vizsgálatokat, amit a KSH pénzügyi helyzetével, illetve azzal indokolt, hogy egyre gyengébb az állampolgárok válaszadási készsége. Sokan attól tartanak, mondja, hogy adataik eljutnak az adóhatósághoz is; vannak, akiknek egyszerűen csak elegük van abból, hogy egyre több cég zaklatja őket különféle kérdőívekkel; mások a romló közbiztonság miatt nem nyitnak ajtót; gyakorta csupán az az elutasítás alapja, hogy „bezzeg erre van pénz, miközben mi szegényedünk”. Az adatgyűjtés eme nehézségeinek ismerete ellenére az adatvédelmi biztos hivatalában ma is aggályosnak tartják, hogy a KSH összekötötte a mikrocenzust némi marketingmunkával, amivel nemcsak népszerűsített 15 utazási irodát, hanem ügyfeleket is toborzott nekik. „A KSH fellépésének hivatalos jellege van: a mikrocenzusban való részvételre például törvény kötelezte az állampolgárokat. Még ha a kérdezőbiztosok jelezték is, melyek azok a pontok, amelyekre nem tagadható meg a válasz, s melyek az alternatív kérdések, az eljárás aligha felel meg annak a követelménynek, hogy az adatok felvételének nemcsak törvényesnek kell lennie, hanem tisztességesnek is” – vélekedik Székely Iván, az adatvédelmi biztos főmunkatársa. Szerinte nehezen várható semleges eljárás attól, aki egyfelől szankciókkal fenyegetőzhet, másfelől anyagi érdekeltsége fűződik ahhoz, hogy az alternatív kérdőívet minél többekkel kitöltesse. Összeegyeztethetetlennek tartja a két kérdezőbiztosi szerepkört Székely Iván azért is, mert „a statisztikai felmérés lényege, hogy a személyes adatok »elválnak« a kérdezett személyétől, viszont a marketingmunka célja épp az, hogy a megrendelő neveket, címeket kapjon”. Ezért a hatósági jellegű kutatásokat szerinte el kell – és el is lehet – választani a piaci eszközökkel is megtámogatható felmérésektől. A KSH-nál viszont azzal védekeznek, ők csak azoknak a nevét adták tovább, akik erre külön nyilatkozatban felhatalmazást adtak. Hogy kényszer pedig nem volt, szerintük az is bizonyítja: mindössze 6400-an járultak hozzá nevük, címük átadásához. Bár az utazási irodák a neveket, címeket megkapták, az üzleti stratégiájukat befolyásolni képes, az utazási szokásokról tanúskodó és a mikrocenzusból nyert, „személytelenített” statisztikai adatokhoz a nyereményeket felajánló cégek sem juthatnak hozzá előbb, mint bárki más – állítják a KSH-ban. Balogh Miklós KSH-elnökhelyettes sem akarta megszegni „az egyidejű tájékoztatás” kötelmét az adatok idő előtti kiszolgáltatásával a HVG-nek, ezért csak annyit árult el, tudomása szerint sok cég és kutatóintézet áll ugrásra készen a részletes adatokért. Ezek közzétételére azonban, úgy tűnik, február közepéig–végéig még várni kell. Addig be kell érni néhány előzetes eredménnyel, amelyek Balogh Miklós szerint nem mondanak drámaian újat az elmúlt években lezajlott társadalmi-gazdasági változásokról, csak finomítják a kialakult képet. Az érdeklődők kíváncsiságát kielégítendő a KSH azonban nemrégiben feltett az internetre egy összefoglalót (ennek kivonatát lásd keretes anyagunkban). A tavalyi mikrocenzus sorrendben az ötödik volt a magyarországi „kis népszámlálások” történetében. Az ENSZ a hatvanas évek eleje óta javasolja, hogy a teljes népességre kiterjedő – Magyarországon tízévenkénti – népszámlálások között, főként ha időközben jelentős változások zajlottak le, az egyes országok tartsanak kisebb, reprezentatív felméréseket. Magyarországon 1963-ban és 1968-ban 1 százalékos, 1973-ban és 1984-ben 2 százalékos mintán végeztek ilyet. A mostani azonban annyiban mindenképpen kuriózumnak számít a korábbiakhoz képest, hogy jogi alapját ezúttal nem a KSH elnökének rendelete, hanem törvény képezte. Az Országgyűlés által elfogadott, tavaly március 1-jén hatályba lépett, „A népesség egy része személyi, családi és lakásviszonyainak 1996. évi összeírásáról” szóló törvény mellé a parlament 150 millió forintot irányzott elő a felmérés lebonyolítására (HVG, 1996. március 16.). A mikrocenzus eszmei időpontját a jogalkotók 1996 . április 1-je 0 óra 0 percben határozták meg (az adatokat ténylegesen április 1-je és április 21-e között vették fel). A mikrocenzus összekapcsolása önkéntes adatszolgáltatáson alapuló más vizsgálatokkal korántsem szokatlan gyakorlat. 1984-ben például a népesség egészségi állapota, a nők házasság- és termékenységtörténete, a gyermeknevelési szokások és az időskorúak helyzete volt az alternatív vizsgálatok tárgya. A „szabadon választható” kérdéseket tartalmazó felmérések a mikrocenzusban részt vevőknek csak egy kis részét érintették, a tavaly fölkeresett 74668 lakásból például minden negyedikben került elő az utazási szokásokra vagy a család anyagi és jövedelmi helyzetére vonatkozó, nem kötelezően megválaszolandó kérdéssor. A kérdezőbiztosok tapasztalatai szerint az idősebbek és a középrétegbe tartozók adatszolgáltatási készsége volt a legjobb, problémát az iskolai végzettséggel nem rendelkezők, illetve a jómódúak összeírása jelentett. Kilenc megyében egyáltalán nem volt adatmegtagadó, további kilenc megyéből 50 renitens jött össze. Pest megyében több mint százan, Budapesten pedig hatszáznál is többen voltak, akik nem voltak hajlandók az első szóra együttműködni a kérdezőbiztossal. A KSH helyi igazgatóságai maguk dönthettek arról, milyen eszközökhöz folyamodnak a polgárok jobb belátásra bírása érdekében, kezdeményeznek-e például szabálysértési eljárást az illetékes önkormányzatnál. Mint Czibulka Zoltántól, a KSH-vizsgálat másik vezetőjétől megtudtuk, az önkormányzat felszólítása általában elegendőnek bizonyult a polgárok meggyőzésére. A KSH-sok az önkormányzatokkal karöltve mintegy száz esetben mentek el a legvégsőkig: ennyi szabálysértési eljárást folytattak le a polgármesteri hivatalok, s a retorzió általában szóbeli figyelmeztetés volt. A kérdőívek adatainak rögzítése már a nyár végére megtörtént, a személyes adatoktól megfosztott számítógépes információk feldolgozása augusztusban kezdődött meg, s jelenleg is tart. A KSH-tervek szerint a részletes információk még az idén megjelennek tematikus kiadványokban, a kérdőívek pedig – amelyeket a mikrocenzust elrendelő törvény „maradandó értékű iratnak” minősített – mint levéltári anyagok 2056-ban válnak kutathatóvá. DOBSZAY JÁNOS
__label__pénzügy 1e-05 __label__gazdaság 1e-05 __label__kultúra 1e-05 __label__társadalom 1e-05 __label__külpolitika 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__politika 0.00461957 __label__művészet 1e-05 __label__geography__usa 1e-05 __label__belpolitika 1e-05 __label__geography__európai@@unió 1e-05 __label__külpolitika 1e-05 __label__pénzügy 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__életszínvonal __label__jövedelem __label__nyugdíj geography__magyarország genre__grafikon genre__keretes year__2008 $$$ Nyugellátás és reálérték* $$$ Nyugellátás és reálérték* 8280241.pdf
__label__közlekedés 1.00001 __label__társadalom 1.00001 __label__közúti@@közlekedés 1.00001 __label__közúti@@baleset 0.256842 __label__gazdaság 0.0100236 __label__egészségügy 0.00206074 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__társadalom 1.00001 __label__közlekedés 1.00001 __label__közúti@@közlekedés 1.00001 __label__gazdaság 0.997613 __label__geography__magyarország 0.997459 __label__közúti@@baleset 0.507822 __label__bűnözés 0.00539494 __label__egészségügy 0.000598409 __label__organization__täglich@@alles 1e-05 __label__person__falk 1e-05 $$$ __label__közlekedés __label__közúti@@baleset __label__közúti@@közlekedés geography__európai@@unió genre__grafikon genre__keretes year__2008 $$$ A közúti balesetekben meghaltak száma 100 ezer lakosra vetítve (2006)* $$$ A közúti balesetekben meghaltak száma 100 ezer lakosra vetítve (2006)* 8150581.pdf
__label__videojáték 0.969795 __label__játékipar 0.731069 __label__szórakoztató@@elektronika 0.334599 __label__szórakoztatóipar 0.00782589 __label__kiállítás 0.00447838 __label__számítógépipar 0.00395541 __label__matematika 0.00328306 __label__informatika 0.00289958 __label__multimédia 0.0021257 __label__sakk 0.00187757 $$$ __label__videojáték 0.952584 __label__geography__japán 0.924152 __label__játékipar 0.546748 __label__szórakoztató@@elektronika 0.0737063 __label__organization__nintendo 0.0236995 __label__organization__sony 0.0236995 __label__geography__tokió 0.0149671 __label__organization__nec 0.0062999 __label__kiállítás 0.00383448 __label__matematika 0.00383448 $$$ __label__szórakoztató@@elektronika __label__videojáték genre__cikk genre__keretes genre__kronológia year__2005 $$$ Az evolúció állomásai $$$ Az evolúció állomásai 1958: A New York államban található Brookhaven atomkutató központban elkészítik az első videojátékot, egy oszcilloszkópon játszható, kezdetleges teniszt. 1962: A világ legismertebb műegyetemének számító amerikai Massachusetts Institute of Technology három számítástechnikusa kifejleszti az évtizedekkel később a mobiltelefonokban is feltűnő „csillagháborút”, amelyben két, korlátozott üzemanyag-tartalékkal rendelkező apró űrhajó lövi egymást. 1972: Megjelenik az első, kereskedelmi forgalomba került konzol, a Magnavox Odyssey, amellyel a tévé képernyőjén kezdetleges teniszt és jégkorongot lehet játszani, de a memória kis mérete miatt az eredményeket papíron kell jegyezni. 1977: Bemutatják a japán Atari 2600 Video Computer Systemet (ennek emblematikussá vált, teniszre hasonlító Pong játéka Magyarországon az Egri János vezette Lehet egy kérdéssel több? című tévévetélkedőben is föltűnt). A konzolból - amelyet egészen 1991-ig gyártanak, ezért mindmáig a leghosszabb életűnek számít a kategóriában - 20 milliót adnak el világszerte. 1980: A Namco létrehozza az első „videojáték-személyiséget”, a Pac-Mant, amely egy labirintusban falja a golyókat és menekül a szörnyek elől. A figura utóbb többször is feltűnik modernizált szoftverekben. 1985: Alekszej Pazsitnov szovjet számítógépmérnök megalkotja a máig töretlen népszerűségnek örvendő zuhanó téglás játékot, a Tetrist. 1989: A japán Nintendo bemutatja az első hordozható videojáték-készüléket, a Game Boyt, amelyből a következő öt évben világszerte 5 milliót adnak el. 1994: A japán Sony előáll a szoftvert immár nem speciális kazettáról, hanem cd-lemezről futtató asztali konzollal, a PlayStationnel, megfosztva a piaci elsőségtől a korábban a Super Nintendóval hódító riválisát. 1999: A Nintendo előtt piacvezető Sega a Dreamcasttal próbál visszatérni, de annak kudarca után föladja a hardvergyártást, és a játékszoftver-fejlesztésre koncentrál. 2000: A Sony a PlayStation 2-vel megerősíti vezető pozícióját, amelyet a 2001-ben érkező Nintendo GameCube és Microsoft Xbox sem tud megrendíteni.
__label__kukoricatermesztés 1.00001 __label__gabonatermesztés 0.48439 __label__gabonakereskedelem 0.348655 __label__állampapír 0.0600966 __label__pénz-@@és@@tőkepiac 0.000656203 __label__társadalom 1e-05 __label__történelem 1e-05 __label__pénzügy 1e-05 __label__váltó 1e-05 __label__news@@international 1e-05 $$$ __label__kukoricatermesztés 1.00001 __label__pénz-@@és@@tőkepiac 0.999491 __label__gabonatermesztés 0.987578 __label__gabonakereskedelem 0.600198 __label__hitelgarancia 0.109716 __label__környezetszennyezés 0.019134 __label__növénytermesztés 0.00758724 __label__árcsökkenés 0.00110873 __label__diákhitel 0.000789366 __label__organization__täglich@@alles 1e-05 $$$ __label__gabonatermesztés __label__kukoricatermesztés genre__grafikon year__2013 $$$ A kukorica árfolyama $$$ A kukorica árfolyama 13270685.pdf
__label__tömegközlekedés 0.679189 __label__közlekedés 0.48439 __label__gazdaság 0.239359 __label__közbeszerzés 0.00858749 __label__versenyszabályozás 0.0043415 __label__állami@@támogatás 0.00240673 __label__mrp 0.00182021 __label__taxi 0.00142036 __label__közművek 0.00142036 __label__távközlés 0.00129431 $$$ __label__geography__magyarország 1.00001 __label__tömegközlekedés 0.953976 __label__organization__bkv 0.936295 __label__közlekedés 0.843905 __label__gazdaság 0.665421 __label__geography__budapest 0.300756 __label__organization__fővárosi@@önkormányzat 0.00885735 __label__mrp 0.00539494 __label__organization__budapesti@@közlekedési@@központ@@zrt. 0.00523013 __label__person__antal@@attila 0.0043415 $$$ __label__erőforrás-kihelyezés __label__informatika __label__közlekedés __label__tömegközlekedés geography__magyarország organization__bkv organization__debis@@it@@services@@unisoftware@@kft. genre__cikk author__mink@@mária year__2001 $$$ Kiszervezett BKV-informatika, Hiteltelen akció $$$ Kiszervezett BKV-informatika Hiteltelen akció Magyarul kiszervezésnek, idegen nevén outsourcingnak nevezett üzletet kötött a Budapesti Közlekedési Rt.: 6 milliárd forintért eladta teljes informatikai rendszerét a német érdekeltségű Debis Kft.-nek, cserébe viszont arra kötelezte magát, hogy tíz éven át mintegy 30 milliárd forintot fizet a cégnek a tőle vásárolt informatikai szolgáltatásért. Az informatikai piacon mind ez idáig példa nélküli üzletet ütött nyélbe a Budapesti Közlekedési Rt. (BKV) október elején: informatikai rendszerét tíz évre „szőröstül-bőröstül” a német többségi tulajdonban lévő T-Systems Debis Services Unisoftware Kft.-re bízta. A klasszikus outsourcing-szerződés szerint a Debis cég 6,1 milliárd forintért megveszi a BKV 3,2 milliárd forintos könyv szerinti értéken nyilvántartott informatikai eszközeit - egyebek között hardvereket, szoftverjogkat -, míg a BKV arra kötelezi magát, hogy tíz éven át kizárólag a Debistől vesz igénybe informatikai szolgáltatást, s ezért összesen 29,5 milliárd forintot fizet. A BKV döntése kétségtelenül újszerűnek mondható, hiszen Magyarországon eddig még egyetlen társaság sem adta át ilyen hosszú időre, ilyen teljeskörűen s ilyen magas áron informatikai tevékenységét külső cégnek. A BKV az adásvétel előtt maga is olcsóbban „hozta ki” az informatika költségeit, arra ugyanis tavaly 1,1 milliárd forintot költött. Ezt most a jelek, pontosabban a szerződés szerint megháromszorozza: a csaknem 30 milliárd forintos szolgáltatási díj tíz esztendőre elosztva évi mintegy 3 milliárd forintot tesz ki. A BKV üzletéért nem lelkesedett egyhangúan a közlekedési társaságot tulajdonló fővárosi önkormányzat tulajdonosi bizottsága, s fenntartásai voltak Atkári János szabaddemokrata főpolgármester-helyettesnek is. A bizottság ellenzéki képviselői szerint nem világos, valójában mi volt a célja a BKV-nak az ügylettel: gazdaságosabban működtetni az informatikai tevékenységet - ami a szolgáltatási árat tekintve megkérdőjelezhető -, vagy inkább az egyszeri magas bevétellel „bújtatott” hitelhez jutni. Ez utóbbi Atkári szerint már csak azért sem lenne szerencsés, mivel a BKV bankhitel formájában minden bizonnyal kedvezőbb feltételekkel juthat kölcsönhöz, s a pénzért cserébe nem kellene tíz évre egyetlen szolgáltatóhoz láncolnia magát. A „bújtatott hitel” elkerülése érdekében a főpolgármester-helyettes szorgalmazta az eredeti kiírási feltételek módosítását. Feltéve persze, hogy a nyakig eladósodott BKV egyáltalán gondolhat még újabb hitelfelvételre. A tulajdonosi bizottság számára a kiszervezésről készített júliusi előterjesztésében maga a közlekedési cég mindenesetre megfontolásra javasolta a „vételárhoz hasonló nagyságrendű hitelfelvétel elmaradásából adódó kamatköltség-megtakarítás” mérlegelését is. A BKV pénzügyi helyzete ugyanis az idén is siralmasan alakul: az évek óta masszívan veszteséges cég 2001-re 10,5 milliárd forint körüli mínusszal kalkulál, amit szinte hagyományosan ismét hitelből lesz kénytelen finanszírozni. Tartozásai pedig e nélkül is magasak: rövid és hosszú lejáratú hiteleinek az állománya 2000 végén több mint 22 milliárd forintra rúgott. Az Állami Számvevőszék (ÁSZ) idén júliusban a nagyvárosi tömegközlekedés feladatellátásának és finanszírozásának vizsgálatáról készült jelentésében meg is állapítja: „A társaság saját tőkéje évről évre csökken... ami arra utal, hogy a szolgáltatásból származó bevételek és a támogatások együttesen sem fedezik a költségeket, s a társaság vagyonának felélésére kényszerül.” A BKV veszteségeit nagyrészt az okozza, hogy a jegyárak hatóságilag szabottak, s a személyszállítás díjainak emeléséhez a pénzügyminiszter hozzájárulása szükséges. A kormány antiinflációs politikájával összhangban azonban a pénzügyminiszter tavaly sem engedett 6 százaléknál nagyobb drágítást, noha az éves infláció 9,8 százalékos volt, hasonlóképpen az idei évhez, amikor 9 százalék körüli éves infláció áll a szintén 6 százalékos áremeléssel szemben. A különbözet pótlását az állam a fővárosra hárítja át, amit viszont a Városháza nem akar vagy nem tud teljes mértékben átvállalni: az idén 14,5 milliárd forintot utal a BKV-nak működési költségeire, amit további 2,5 milliárd forint fejlesztési támogatással fejelt meg, s ugyancsak a főváros költségvetéséből finanszírozzák a hannoveri villamosok beruházásának ez évben esedékes, 4,5 milliárd forintos számláját. A kormány a központi költségvetésből az idén fogyasztóiár-kiegészítés címén 16 milliárdot folyósít a cégnek a kedvezményes tanulói és nyugdíjasbérletek után, ám ez a főváros szerint a kormány szociálpolitikai gesztusa, hiszen a BKV nem profitál belőle. Az önkormányzati és az állami támogatáshoz a BKV a személyszállításból adódó 27 milliárd forintnyi saját bevételével járul hozzá. Az így összejött summa azonban messze nem elegendő a BKV működtetésére és a szükséges fejlesztések elvégzésére: a harmincéves 2-es metró például mintegy 20 milliárd forintos felújításra szorul. A főváros és a kormány közé „ékelődött” BKV kampányszerű - s többnyire a fizetési nehézségekhez kötődő - vagyonértékesítési akcióiban nem bizonyul túlságosan eredményesnek: az ÁSZ szerint magasabb áron adhatták volna el például a Libegő Kft.-t, míg az Építési és Gépészeti Szolgáltató Kft. értékesítéséből 100 millió forintos veszteség érte a BKV-t, s a számvevőszék szerint ebbe a sorba tartozik az informatikai tevékenység úgymond kiszervezése is. A BKV 1996-ban reorganizációs programot indított, amelynek során informatikai rendszerének korszerűsítését határozta el, s erre pályázatot írtak ki. A TransIT névre keresztelt beruházást az akkor még a német Daimler-Benz AG tulajdonában lévő Debis Systemhaus GmbH magyarországi cége, a Debis IT Services Magyarország Kft. nyerte el. A Debis tulajdonosi szerkezete időközben többször is átalakult: egyrészt az anyacég tavaly tavasszal a Deutsche Telekom AG többségi tulajdonába került, míg a Debis itteni vállalkozása 1998 decemberében megvásárolta a magyarországi magánszemélyek által alapított Unisoftware Rendszerház Kft.-t, s a BKV-beruházást már a Debis IT Unisoftware Kft. néven szereplő társaság fejezte be. Mondhatni magának, hiszen a már elkészült rendszer megvételére, illetve a tízéves szolgáltatásra kiírt, idén nyáron zárult közbeszerzési pályázatot ugyancsak a rendszer kiépítésével megbízott Debis-cég nyerte el. Ez utóbbi tenderen a számítástechnikai társaság BKV-s kapcsolatai más módon is bővültek: a közlekedési cég korábbi informatikai igazgatója, Klár András tavaly nyáron távozott posztjáról, és azóta szakértőként a Debist segíti. A BKV a TransIT működtetésétől a cég gazdálkodásának átláthatóságát, gyorsabb, pontosabb ügyintézést s a szétszórt telephelyek integrálását várta. Az eredetileg tervezett költségek azonban jócskán elszaladtak: a program elindításakor meghatározott 2 milliárd forint a szerződéskötés idejére 3,2 milliárdra, majd a tavaly nyári átadásra 5,2 milliárd forintra hízott, amit a BKV csak a főváros összesen 2,1 milliárd forintos támogatásával tudott kinyögni. A TransIT-rendszer tavalyi átadásakor tartott sajtótájékoztatón a BKV büszkén hangoztatta, hogy Közép-Európa legkorszerűbb informatikai rendszere készült el, ami annyi mindent tud, hogy a cég egyedül nem is tudja kihasználni, ezért a fölös kapacitásokat jó pénzért áruba bocsátják majd. Erre nem került ugyan sor, a TransIT tervezettnél magasabb költségei azonban tovább növelték a cég finanszírozási gondjait, s ezért, amint elkészült a rendszer, az igazgatóság máris az értékesítésről s külső szolgáltató bevonásáról döntött. A Debis egyébként megvalósítja a BKV eredeti terveit: a HVG információi szerint a Matáv-csoporttal - amelybe a Deutsche Telekom révén maga is tartozik - kibővíti a BKV informatikai rendszerét használók körét. Papíron a BKV sem járt rosszul, hiszen részben már amortizált eszközeiért a könyv szerinti érték dupláját vasalta ki a vevőtől, amit azon „melegében” a működés finanszírozására, valamint rövid lejáratú hitelek kiváltására fordít, szépítve valamelyest mérlegét. A HVG-nek nyilatkozó számítástechnikai szakértők szerint azonban a mérlegszépítésért a BKV kemény árat fizet: kalkulációk szerint a tíz év alatt elkerülhetetlen fejlesztésekkel együtt mindez - házon belül - nem került volna többe 15-18 milliárd forintnál. „Némi” ráfizetéssel első menetben a BKV-előterjesztés is számolt: a dokumentum szerint a BKV évi 374 millió forinttal, azaz tíz év alatt közel 4 milliárddal kényszerül többet fizetni a Debis által nyújtott szolgáltatásért. Az előterjesztést azonban néhány hét alatt átdolgozták, s a megspórolt hitelfelvétel kamatainak beszámításával a szaldó pozitívra változott, olyannyira, hogy a BKV állítólag még keres is az ügyleten. Mink Mária
__label__művészet 0.996837 __label__képzőművészet 0.948165 __label__festészet 0.0244331 __label__iparművészet 0.00176461 __label__formatervezés 0.000366971 __label__társadalom 1e-05 __label__történelem 1e-05 __label__pénzügy 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__művészet 0.971574 __label__geography__budapest 0.959164 __label__képzőművészet 0.577505 __label__organization__várfok@@galéria 0.212079 __label__person__konok@@tamás 0.191943 __label__organization__deák@@erika@@galéria 0.168867 __label__organization__a38 0.0980893 __label__person__herman@@levente 0.0875738 __label__organization__vasarely@@múzeum 0.0433758 $$$ __label__festészet __label__képzőművészet __label__művészet geography__budapest geography__magyarország person__krajcsovics@@éva organization__budapest@@galéria genre__ajánló genre__hír year__2015 $$$ Tárlat + újrakezdés, Az ismerős és az ismeretlen $$$ Tárlat + újrakezdés Az ismerős és az ismeretlen Jó festmény az, amin nincs semmi fölösleges – ez az egyszerű meghatározás kevés alkotó munkásságára igaz annyira, mint Krajcsovics Éva műveire. A lényeghez a lehető legkevesebb eszközzel eljutni nem született képesség; kétségek legyőzésén, sorozatos energiafaló újrakezdéseken át vezet az egyetlen út. Ez nem kínál könnyű és gyors sikert, olcsó népszerűséget – kevesen is választják. Krajcsovics viszont ezt az utat választotta, mostani tárlata ennek már a sokadik bizonyítéka. Bensőséges és érzékeny festészetének befogadása, a lelki rezdüléseire való ráhangolódás a szemlélőtől is nyitottságot és elmélyülést kíván. Megközelítésmódját pontosan írta le a pályatárs Hollán Sándor, amikor úgy fogalmazott, hogy Krajcsovics nem képeket, hanem atmoszférákat fest, illetve teremt, a textúra a fény és az árnyalatok játékából bomlik ki, a kompozíció összhangzó, széttartó ritmusai, az ismerős motívumok tértől és időtől független létmódban olvadnak össze. Budapest Galéria, szeptember 13-áig
__label__internet 0.99594 __label__informatika 0.987956 __label__szoftveripar 0.934405 __label__információszolgáltatás 0.245095 __label__térképészet 0.063725 __label__gazdaság 0.0267693 __label__mobiltelefon 0.0222962 __label__számítógépes@@bűnözés 0.0216253 __label__multimédia 0.0154346 __label__adatátvitel 0.00649827 $$$ __label__internet 1.00001 __label__organization__google 0.999127 __label__szoftveripar 0.992433 __label__informatika 0.985506 __label__térképészet 0.77731 __label__információszolgáltatás 0.47659 __label__gazdaság 0.177821 __label__organization__youtube 0.115971 __label__multimédia 0.0980893 __label__mesterséges@@intelligencia 0.0737063 $$$ __label__gazdaság __label__információszolgáltatás __label__informatika __label__internet organization__google genre__cikk year__2008 $$$ GOOGLE-FEJLESZTÉSEK MINDEN IRÁNYBAN, Műhelytitkok $$$ GOOGLE-FEJLESZTÉSEK MINDEN IRÁNYBAN Műhelytitkok Google Trends, Maps, Calendar, Gmail, Picasa, Alerts – e remek alkalmazások nem a Google központjában, hanem a világ legkülönbözőbb városainak szoftverműhelyeiben készülnek. A Háló utánajárt annak, hogyan osztotta szét a feladatokat a Google. A Google dolgozóbarát zürichi központjának fotói bejárták a magyar sajtót, arról azonban kevés szó esett, mivel is foglalkozik a cég egész világot behálózó fejlesztőgárdája, a Google-alkalmazások helyi nyelvekre fordítása mellett. A Háló utánajárt, milyen fejlesztéseket szignáltak ki a Google különböző programozócsoportjainak. Izrael. A cég Tel-Avivban dolgozó munkatársai elsősorban héber nyelvű keresőrendszerhez kapcsolódó feladatokat kaptak. Kissé konkrétabban: azt kutatják, miként lehet a jobbról balra haladó (vagy kevert irányú) írásrendszerekben keresni. A Did You Mean héber verzióját is ők fejlesztik – ezt a keresési javaslatot akkor ajánlja fel a Google, amikor gyaníthatóan félregépeltünk egy keresőszót vagy egy nevet. A központ egyik kiemelt projektje a Google Trends (lásd keretes anyagunkat), amely nemcsak különálló oldalként érhető el, hanem a cég saját, személyre szabható startlapjához, az iGoogle-hoz csatlakoztató, külön ablakban is megjeleníthető modulként. De fejlesztenek itt adatábrázoló rendszereket (ezek legegyszerűbbje az Excel-táblából grafikont készítő program), illetve a YouTube úgynevezett Contest platformját is, amelynek révén a felhasználók videóikkal vehetnek részt különböző eseményekhez vagy termékmárkákhoz kapcsolódó versenyeken. Haifában már több nyelven is fejlesztik a Google Suggestet, amely a keresőszavak beírása közben ajánlja fel a legvalószínűsíthetőbb tippeket, valamint itt tökéletesítik a Gmail levelezőrendszerből elérhető Documents dokumentumkezelőt és -szerkesztőt is. Oroszország. Nemcsak a keresett szót, hanem annak ragozott formáit is felkutatja a moszkvai központban kifejlesztett keresőbővítmény. Ezzel kapcsolatos morfológiai kutatásokat az orosz nyelv mellett arab, héber és cseh nyelveken is végeznek. Szentpétervárott a Google Toolbart fejlesztgetik (a keresőablakocskát, amely a telepítést követően a böngésző felső sávjában foglal helyet), illetve itt foglalkoznak a Calendar nevű online határidőnaplóval, valamint a Code Search rendszerrel is, amellyel a programozók a nyilvános forráskódok között böngészhetnek. Anglia és Írország. A londoni iroda főleg a mobiltelefonos alkalmazások fejlesztésében jeleskedik. A telefonra készült programok közül kiemelten foglalkoznak a Google Mapsszel, a Picasa képkezelővel, illetve a gyors és könnyed telefonos vásárlást lehetővé tevő Google Checkout for Mobile-lal. Itt fejlesztik az idle screen search funkciót is, amelynek segítségével a telefonok főképernyőjéről is igénybe lehet venni a keresőrendszert. A mobilfelületek bevezetésével új hirdetési felületek is születnek, amelyeket szintén itt találnak ki, illetve tökéletesítenek. Dublinban a Google belső működéséért felelős rendszereket bütykölik, illetve az itteni gárda felelős a Google help oldalaiért és a Google-programokat alkalmazó webmesterek támogatásáért. Svájc és Németország. A zürichi Google-központban egyelőre a keresőrendszert (és annak infrastruktúráját), a Google Mapset, valamint a Gmail levelezőrendszert csiszolgatják a programozók. A térképalkalmazást érintő fejlesztések közül kiemelendő a Points of Interest, amely egy adott város fontosabb pontjait: kórházait, bankautomatáit, templomait, különböző ízvilágokon alapuló konyháit mutatja meg a térképeken, de ide köthető például a Mapsben elrejtett repülőgép-szimulátor is. Münchenben eközben az SMS-eket alkalmazó mobilos rendszereken dolgoznak (ilyen az egyébként SMS-küldőként is elég jól alkalmazható Calendar és a szöveges üzenetben válaszokat visszaküldő SMS Search is). Norvégia. A trondheimi központban „szerelik” a Google Alertset, amely naponta küldi el e-mailben (korábban kulcsszavakkal meghatározott) – érdeklődési körünknek megfelelően – a világhálón megjelent legújabb linkeket, illetve a lokalizált híranyagokon alapuló Google Newst is, s itt készül a program mobilos verziója is. Aarhusban eközben a felhasználói élményt javítják, s virtuális gépeken tesztelik a rendszer gyorsaságát. Lengyelország. A lengyel lokalizáción és a keresőmotoron dolgoznak a krakkói fejlesztők, a központ érdekessége azonban, hogy itt készítik a Google új mobilos platformját, az Androidot. A Google zürichi központjáról szóló beszámolónkat a http://hvg.hu/Tudomany/20080310_google_zurich _irodahaz.aspx oldalon olvashatják. B. M.
__label__kultúra 0.831153 __label__zene 0.314061 __label__popzene 0.0251888 __label__művészet 0.0222962 __label__kultúrafinanszírozás 0.0174525 __label__kiállítás 0.0149671 __label__múzeum 0.0140736 __label__koncertszervezés 0.00942259 __label__hangszerkészítés 0.00649827 __label__lemezkiadás 0.00383448 $$$ __label__geography__usa 0.999593 __label__kultúra 0.948165 __label__zene 0.0222962 __label__geography__new@@york 0.0120638 __label__hangszerkészítés 0.0103382 __label__popzene 0.00913564 __label__múzeum 0.00885735 __label__koncertszervezés 0.00758724 __label__kultúrafinanszírozás 0.00713143 __label__person__joseph 0.00649827 $$$ __label__kultúra __label__popzene __label__zene __label__múzeum geography__usa person__allen person__paul genre__cikk author__nagy@@gábor year__2001 $$$ Rockmúzeum Seattle-ben, Zene mindenkinek $$$ Rockmúzeum Seattle-ben Zene mindenkinek A világ első interaktív, multimédia-szolgáltatásokat is nyújtó rockmúzeuma a Microsoft társalapítója, Paul Allen által létrehozott seattle-i Experience Music Project. A sokszoros milliárdos amerikai pénzember nemcsak a Frank Gehry tervezte extravagáns épület elkészítését finanszírozta bőkezűen, de azt is megengedheti magának, hogy a tavaly nyílt múzeum tetemes veszteségéből ne csináljon problémát. Amikor az 1962-es világkiállításra megépítették az annak helyszínéül szolgáló Seattle Centert a belvárossal összekötő egysínű magasvasutat s az indulóállomáson található, égbe magasodó Space Needle tornyot, a helybéliek kétségbeesetten szörnyülködtek. Mára a Space Needle a Csendes-óceán partján fekvő város jelképévé vált; ha erre talán nem is, de arra, hogy az itt élők megbékélnek extravaganciájával, a torony tövében álló Experience Music Project (EMP) is számíthat - mondta bizakodva a HVG-nek Jim Fricke, az első évét a napokban záró rockmúzeum vezető kurátora. Az EMP már első látásra meghökkenti a látogatót. A külső „héjat” alkotó, a kék, a bíbor, az ezüstfehér, a piros és a szürke árnyalataiban pompázó acéllemezek formája állítólag zenei ihletésre született meg a világ egyik legnevesebb mai építésze, a Los Angeles-i Frank O. Gehry fejében. Az ő tervezői fantáziáját dicséri egyébként a bilbaói Guggenheim Múzeum (HVG, 1997. október 25.) éppúgy, mint a DG Bank székháza Berlinben vagy a Nationale-Nederlanden biztosító 1996-ban befejezett prágai épülete, amelyen a két torony „táncos” formája miatt azonnal rajtaragadt a Fred és Ginger-épület név. Gehry megbízója a Seattle-ben felnőtt Paul Allen, a Microsoft társalapítója volt, aki 1983-ban - azóta sikerrel legyőzött Hodgkin-betegsége miatt - otthagyta a szoftveróriást. Gyógyulását követően, 1990-ben az igazgatótanácsba ugyan visszatért, ám a cég irányításában már nem vesz részt, inkább kedvteléseinek, befektetéseinek él (lásd keretes írásunkat). Legnagyobb szenvedélye a gitárvarázsló - és mellesleg szintén Seattle-ben született - Jimi Hendrix, s amikor a rajongásához már pénz is társult, Allen elkezdte fölvásárolni az 1970-ben meghalt zenész hagyatékát. Amikor több száz relikvia összegyűlt, Allen úgy gondolta, emlékmúzeumot épít hősének. Ezt - emlékezett vissza az ötlet megvalósításán annak 1992-es megszületésétől, akkor még csak néhányadmagával vele dolgozó Fricke - a város vezetésében többen is fenntartásokkal fogadták, pedig akkor még nem is látták Gehry meghökkentő terveit. A konzervatívabb városatyák már attól is ódzkodtak, hogy az ellenkultúra egyik apostolának tartott, s kábítószer-túladagolásban elhunyt Hendrixnek emléket állítsanak. Allen azonban nem hagyta magát. A tervek mind grandiózusabbak lettek, s az építtető már nemcsak Hendrix emlékét, hanem a pop- és a rockzene történetében meghatározó stílusokat és személyeket is egy helyen akarta megörökíteni - mesélte Fricke. Ahogy nőtt a potenciális gyűjtemény, úgy változott Allennek az épülettel kapcsolatos elképzelése, mígnem húgával, a beruházást irányító Jody Pattonnal megbízást nem adtak Gehrynek. A tervezőnek csak két feltételt szabtak: a múzeum - amelynek nevében az Experience is Hendrixet idézi - formája legyen lendületes, funkcionálisan pedig az épület álljon a zene szolgálatában. A 13 ezer négyzetméter alapterületű EMP - amely, mint azt Fricke sajnálkozva megjegyezte, kétségkívül látványos, de a görbületek miatt viszonylag kevés lenne a kiállítóterület - végül 100 millió dollárba került. Az egész múzeum a felszerelésével, valamint a gyűjteménnyel együtt összesen 240 milliót kóstált, amit Allen egymaga fizetett. Az EMP tematikájának szélesedése ellenére a központi helyet Hendrix foglalja el, hiszen a belső galériákra osztott épületben rögtön a bejárat után - és a gitároslegendának a zene templomáról szóló ötletét megvalósító Sky Church magasba nyúló, a koncerteknek helyet adó termén áthaladva - a hozzá kötődő tárgyakkal kezdődik a körút. Az ereklyék között szerepel Hendrix több összetört gitárjának dátumozott és katalogizált darabja éppúgy, mint a zenész naplójának egy lapja. A híres fehér Stratocaster gitár, amelyen Hendrix az 1969-es woodstocki fesztivál zárónapján játszott, a vele fellépő Mitch Mitchell dobkészlete, Noel Redding Fender Jazz basszusgitára s több korabeli Marshall erősítő, illetve hangfal társaságában csodálható meg. Akárcsak az az eredeti szerződés is, amelyet a kora legjobban fizetett zenészének számító Hendrix a woodstocki szervezőkkel írt alá, 18 ezer dollárért 50 perces fellépést vállalva. A múzeum nagy teret ad a külön utat járó zenészeknek, így a szintén kábítószer-túladagolásban meghalt Janis Joplin, illetve a 60. életévét napokban betöltött Bob Dylan több tárgya is megtekinthető az első emeleten az amerikai rockmúltat idéző kiállítás részeként. Nincs azonban ereklye az olyan nagyágyúktól, mint a Beatles, illetve a Rolling Stones. S a punkszekcióban szereplő Sex Pistolson kívül a briteket csak az Allen barátjának számító Eric Clapton képviseli. Külön részleget szenteltek viszont - Északnyugati átjáró néven - Seattle és környéke zenéjének, amely különösen a Nirvana által fémjelzett grunge stílus révén vált Amerika-, majd világszerte ismertté. Allen - aki Fricke szerint nem szól bele a döntésekbe, de saját ötletei megvalósítását akkurátusan nyomon követi - hangsúlyt helyezett a multimédia nyújtotta lehetőségek kihasználására. A 19,95 dolláros felnőtt belépőjegyet megfizető látogatók egy vállra akasztható kis táskában egy szerkentyűt kapnak, amelyhez folyadékkristályos kijelzőjű kezelőkészülék csatlakozik. A természetesen Windows operációs rendszerrel működő Museum Exhibit Guide-ot (MEG) elég a tematikus galériákban a jelzett pontokra irányítani, s máris meghallgatható a tárgyakat illusztráló zenei részlet, illetve a róluk szóló ismertető. A látogató ki is jelölheti a neki tetsző információkat, s az EMP internetes honlapjáról „személyre szabva” kérheti le őket. A kiállítások multimédia jellege azonban - jegyezte meg a HVG kérdésére Fricke - azzal jár, hogy az összesen 80 ezer darabos gyűjteményből a nagyközönségnek bemutatott részt meglehetősen bonyolult cserélgetni: olykor fél év is beletelik, amíg a MEG által előhívható információt összehangolják az új tárgyakkal. A multimédia a látogatók - a HVG tudósítójának helyszíni tapasztalatai alapján elsősorban vidám tizenévesek - kísérletezési kedvét is szolgálja. Az érdeklődők megpróbálkozhatnak zeneszámok keverésével - és kész dalok hangszeres sávokra bontásával -, amihez interaktív, a kísérletezőt „oktató” zeneszerszámokat használhatnak. Az Artist’s Journey szekció zenei stílusokban kínál multimédia-utazást, egy stúdióban pedig a legbátrabbak alkalmi zenekart alakíthatnak, és hangszert foghatnak. A többiről számítógép gondoskodik: a gitár, a dob vagy a szintetizátor úgy szól, mintha profi játszana rajtuk, a képernyőn pedig 60 ezres, virtuálisan „idomítható” koncertközönség skandálja az együttes ott, a helyszínen kiválasztott nevét. A stúdióból kilépve a zenekaruk fantázianevére kinyomtatott koncertjegy várja a vállalkozó kedvű amatőr muzsikusokat, akik 9,95 dollárért igazinak tűnő koncertposztert is kaphatnak virtuális fellépésükről. A múzeumon belül ez az egyetlen hely, ahol a belépőjegyen felül külön is fizetni kell, az étteremben és emléktárgyüzletben viszont annál többet lehet költeni. A szokásos, 20 dolláros pólókon és baseballsapkákon, könyveken és CD-lemezeken kívül a vastagabb pénztárcájúak vehetnek Gehry tervezte, hullámpapírból készült fotelt és kávézóasztal-készletet 995, illetve 1120 dollárért. Az EMP ennek ellenére inkább viszi a pénzt; mint Fricke a HVG-nek elmondta, bár konkrét számokat nem adhat ki, első évét jelentős veszteséggel zárja. Allen azonban ezt éppúgy állja, mint az új tárgyak - amikről a kurátori tanács dönt - beszerzésének az árát. Míg az 1995-ben Clevelandben nyílt Rock and Roll Hírességek Csarnoka - amelyet a párizsi Louvre üvegpiramisát is jegyző I. M. Pei tervezett - a zenészek adományaira építi gyűjteményét, az EMP elsősorban vásárol. Ez a bejáratott piaccal rendelkező emléktárgyak esetében - amilyenek Hendrixéi is - csak pénz kérdése, Fricke szerint az egyedüli igazi vetélytársuk a Hard Rock Café étteremlánc. Van viszont, ahol az EMP maga alakította ki a relikviák üzletét. Ilyen például a hip-hop zene történetét feldolgozó kiállítás, amelynek során olyan tárgyak árát és hitelességét kellett megállapítani, mint Notorious B.I.G. fellépő bőrkabátja vagy a bakelitlemezekkel végzett karcos trükköket először mesteri szinten művelő Grandmaster Flash eredeti lemezjátszója. NAGY GÁBOR (Seattle)
__label__egészségügy 0.934405 __label__kórházak 0.00832578 __label__gyógyszertár 0.00206074 __label__utasbiztosítás 0.00121659 __label__enciklika 0.00121659 __label__vérellátás 0.000921051 __label__csecsemőhalandóság 0.000865901 __label__közművelődés 0.000617076 __label__szemészet 0.000513336 __label__rák 0.000513336 $$$ __label__geography__magyarország 1.00001 __label__egészségügy 0.245095 __label__gyógyszertár 0.00610756 __label__organization__pesterzsébeti@@papírgyár@@kft. 0.00383448 __label__mikroelektronika 0.00206074 __label__person__hugyecz@@lászló 0.00199777 __label__geography__veresegyház 0.00199777 __label__person__karády@@katalin 0.00193673 __label__person__boldogkői@@zsolt 0.00182021 __label__organization__fővárosi@@csatornázási@@művek@@rt. 0.00176461 $$$ __label__egészségügy __label__kórházak geography__magyarország genre__táblázat year__2012 $$$ Országos átlagos várakozási idő (nap) $$$ Országos átlagos várakozási idő (nap) Táblázat: Műtét 2009 2012 Leghosszabb átlagos várakozás, nap (kórház) Leghosszabb sor, fő (kórház) Csípőprotézis 262 377 1563 (kiskunhalasi) 863 (zalaegerszegi) Gerincsérv 10 82 657 (Budai Irgalmasrendi) 74 (Borsod-Abaúj-Zemplén Megyei) Gerincstabilizáció 209 222 996 (pécsi klinikák) 804 (Országos Gerincgyógyászati Központ) Diagnosztikus szívkatéterezés 29 59 149 (pécsi klinikák) 945 (pécsi klinikák) Sérv, implantátummal 29 51 533 (székesfehérvári) 185 (Honvédkórház) Mandula 20 29 88 (szolnoki) 154 (székesfehérvári) Coronaria stent 36 60 120 (szegedi klinikák) 945 (pécsi klinikák) Szürke hályog 78 136 1124 (szombathelyi) 3825 (pécsi klinikák) Térdprotézis 311 565 1736 (Budapest, Szent János) 763 (egri) Forrás: EBF, OEP, HVG-gyűjtés
__label__tudomány 0.996935 __label__nobel-díj 0.99428 __label__orvostudomány 0.907322 __label__kémia 0.196836 __label__fizika 0.119213 __label__közgazdaságtudomány 0.0851091 __label__biológia 0.0460439 __label__aids 0.0351548 __label__egészségvédelem 0.0136468 __label__matematika 0.0124417 $$$ __label__nobel-díj 0.998685 __label__tudomány 0.992664 __label__orvostudomány 0.399822 __label__kémia 0.187143 __label__geography__svédország 0.140346 __label__közgazdaságtudomány 0.0488678 __label__person__robert 0.0433758 __label__person__albert 0.0384762 __label__kitüntetés 0.0373369 __label__person__szent-györgyi@@albert 0.0362301 $$$ __label__nobel-díj __label__orvostudomány __label__tudomány person__koch person__robert genre__olvasói@@levél author__sveiczer@@ákos year__2005 $$$ Nobel-díjak és indoklásuk $$$ Nobel-díjak és indoklásuk Népszerű, mondhatni divatos kutatási eredményeket honoráltak az idei természettudományos Nobel-díjak - így kezdődik olvasmányos és alapos írásuk (HVG, 2005. október 15.). Fenti kitételük igaznak is tűnik a fizikai és kémiai Nobel-díjak esetében, de az orvosinál nem erről van szó. Mint írják, Barry Marshall és Robin Warren ausztrál kutatók az 1980-as évek elején fedezték fel, hogy a Helicobacter pylori nevű baktérium a gyomorhurut és -fekély kórokozójának tekinthető, mely felfedezésükért most a legmagasabb tudományos díjban részesültek. Ugyanakkor, ha végignézünk az elmúlt 105 év Nobel-díjasain, alig találunk közöttük hasonló felfedezésért honorált tudóst. Ennek megértéséhez tudni kell, hogy az 1870-es években a német Robert Koch dolgozta ki annak módszerét, hogy a fertőző betegségeket hogyan lehet megkülönböztetni az élettani betegségektől, és hogyan lehet azonosítani egy fertőző betegség kórokozóját. Ennek jelentőségét bizonyítja, hogy Koch (a francia Louis Pasteur társaságában) a mai napig teljes joggal az orvosi mikrobiológia legnagyobb hatású alakjának számít. Az anthrax (lépfene), majd néhány évvel később a tbc és a kolera kórokozóját azonosította módszerével, mellyel gyorsan „fertőzte” kortársait. Egészen a 20. század fordulójáig ez az utókor által néha „bacilusvadászatként” titulált terület tényleg nagyon divatosnak számított, és azért „csak” addig, mert azon 25 év alatt szinte az összes akkor ismert - bár érthetően zömmel inkább baktériumos - fertőző betegség kórokozóját fel is derítették. A bacilusvadászok pechjére a Nobel-díjak osztása pontosan akkor kezdődött, amikor ők már befejezték kétségkívül nagy horderejű munkájukat. Így történhetett, hogy közülük egyedül Koch részesült ebben az elismerésben, melyet 1905-ben kapott meg, elsősorban a tbc-vel kapcsolatos eredményeiért. A sok sikernek volt egy árnyoldala is: az utókor Koch eljárását posztulátumokként rögzítette, amelyek később dogmává merevedtek. Marshall és Warren eredményeit pontosan azért tartották évekig nevetségesnek és utasították el a szakmabeliek, mert ellentmondtak Koch egyik-másik posztulátumának. A mostani kitüntetés talán kissé késői ugyan, hiszen több mint húsz év telt el a felfedezés és legmagasabb honoráriuma között, de a 2005-re időzített átadásnak komoly szimbolikus jelentősége van. Marshall és Warren épp száz évvel Koch után nyerték el az orvosi Nobel-díjat, s ez arra kell tanítson minket, hogy még az olyan kiváló emberek, mint Koch nézeteit és munkásságát sem szabad dogmává merevítenünk. SVEICZER ÁKOS (BUDAPEST) Szerző:
__label__munkanélküliség 0.921932 __label__átképzés 0.00383448 __label__népesség 0.0036036 __label__népszámlálás 0.00299103 __label__átlagbér 0.00171072 __label__munkanélküli@@ellátás 0.00155876 __label__közművelődés 0.00133502 __label__hitelképességi@@rangsor 0.00121659 __label__gdp 0.00114357 __label__önkormányzati@@költségvetés 0.00104223 $$$ __label__geography__magyarország 1.00001 __label__munkanélküliség 0.986787 __label__népesség 0.00885735 __label__devizaszámla 0.00461957 __label__átlagbér 0.00371725 __label__kórházak 0.00349342 __label__önkormányzati@@költségvetés 0.00328306 __label__átképzés 0.00308537 __label__gdp 0.00240673 __label__foglalkoztatás 0.00226185 $$$ __label__munkanélküliség geography__magyarország genre__táblázat year__1995 $$$ Munkanélküliségi adatok, 1995. június–július $$$ Munkanélküliségi adatok, 1995. június–július Táblázat: Megye, főváros Bejelentett betöltetlen álláshelyek száma (db) Regisztrált munkanélküliek száma (fő) Munkanélküliségi ráta* (százalék) Munkanélküli ellátásban részesülők (fő) június július június július június július június július Budapest 4 812 4 754 50 394 52 871 5,3 5,6 19 686 19 910 Baranya 850 1 100 21 648 22 463 11,3 11,8 8 126 8 287 Bács-Kiskun 1 817 1 774 25 897 26 797 10,5 10,9 9 603 9 721 Békés 1 632 1 899 24 761 25 930 13,7 14,4 7 615 7 796 Borsod-Abaúj- Zemplén 2 650 1 983 54 890 56 282 16,2 16,6 15 229 14 943 Csongrád 2 582 2 484 19 226 20 476 9,4 10,0 6 836 7 020 Fejér 3 062 3 184 19 473 20 213 10,0 10,3 6 565 6 474 Győr-Moson- Sopron 144 264 12 748 13 839 6,2 6,8 5 794 6 042 Hajdú-Bihar 1 941 1 868 33 816 34 656 13,9 14,2 9 763 9 830 Heves 313 253 17 489 18 445 11,9 12,5 5 562 5 727 Jász-Nagykun- Szolnok 1 218 1 012 26 305 27 964 13,4 14,3 7 589 7 828 Komárom- Esztergom 1 093 1 167 16 458 17 259 11,0 11,5 6 088 6 238 Nógrád 876 753 16 711 17 214 16,0 16,5 4 979 5 099 Pest 1 922 1 998 32 268 34 275 7,2 7,6 14 840 14 896 Somogy 1 095 544 15 107 15 423 10,2 10,4 5 181 5 207 Szabolcs-Szatmár- Bereg 1 221 1 299 44 762 46 143 18,8 19,4 11 102 10 624 Tolna 691 528 13 619 14 292 11,6 12,2 4 951 4 938 Vas 542 731 8 984 9 677 6,6 7,1 3 719 3 946 Veszprém 495 415 16 336 17 456 8,9 9,5 6 065 6 247 Zala 1 110 1 076 11 855 12 632 8,2 8,8 4 825 5 258 Összesen: 30 066 29 086 482 747 504 307 10,1 10,6 164 118 166 031 Változás %-ban +0,3 –3,3 –0,8 +4,5 –0,1 +0,5 –4,8 +1,2 *Az 1994. január 1-jei gazdaságilag aktív népességhez viszonyítva
__label__nemzetiségek 0.22271 __label__polgárháború 0.164526 __label__kisebbségek 0.00971848 __label__békekötés 0.00281093 __label__sztrájk 0.00104223 __label__igazságtétel 0.000979752 __label__háború 0.000765406 __label__zavargások 0.000742181 __label__történelem 0.000529305 __label__éhínség 0.000414482 $$$ __label__polgárháború 0.948165 __label__geography__ruanda 0.268951 __label__nemzetiségek 0.187143 __label__geography__zaire 0.140346 __label__geography__kongói@@demokratikus@@köztársaság 0.0503406 __label__geography__uganda 0.0503406 __label__geography__burundi 0.0203424 __label__geography__kenya 0.0120638 __label__geography__szudán 0.00885735 __label__békekötés 0.00858749 $$$ __label__polgárháború __label__nemzetiségek geography__zaire geography__uganda geography__ruanda geography__burundi geography__kongói@@demokratikus@@köztársaság genre__cikk genre__keretes year__1997 $$$ Nyughatatlan tóvidék $$$ Nyughatatlan tóvidék Átok ülhet a Kongói Demokratikus Köztársaság (a volt Zaire) és keleti szomszédai, Uganda, Ruanda, valamint Burundi közös határszakasza mentén, az afrikai Nagy Tavak vidékén. Egy évvel azután, hogy a tuszik fellázadtak a más etnikai csoportok részéről őket ért támadások miatt, és abból Laurent Kabila vezetésével az egész Zaire-on végigsöprő felkelés tört ki Mobutu Sese Seko volt diktátor ellen, ismét lángra kapott az amúgy évek óta izzó etnikai ellenségeskedés. Helyi lakosok, segélyszervezeti munkások és elemzők egyaránt attól tartanak, hogy újabb háború készülődik. Az események fókuszában ezúttal is a tuszik állnak, akik a térségben kisebbségi közösségekben élnek, így számos atrocitás éri őket, de igen jelentős katonai erőt képviselnek, ezért könnyen bosszút is állnak. A tuszik számarányukat tekintve Kabila katonai szövetségében is (Demokratikus Erők Szövetsége Kongó-Zaire Felszabadításáért) a kisebb partnerek közé tartoztak, de ők kaparintották meg a parancsnoki posztokat, és aránytalanul nagy politikai befolyásra tettek szert. Ezért, amikor az egyszerű tuszi családok visszatértek otthonaikba, heves gyűlölködés fogadta őket. A Kivu-tó és a Tanganyika-tó térségében a különféle etnikai alapon szerveződő – hutu, hunde és bembe – milíciák az utóbbi két-három hónapban falvak tucatjait rombolták le, tuszik százait ölték meg, és legalább 12 ezer tuszi menekült át Ruandába, ahol a hutu többség ellenére a tuszik tartják a kezükben a kormányzást. Az is előfordult, hogy a tuszik elkergetését a Ruandából érkező tuszi katonák gyújtogatásokkal bosszulták meg. Az anarchiát csak fokozta, hogy a Kabila oldalán harcolt ruandai katonák hazájukba való visszatérésük után zsoldjuk elmaradására hivatkozva feldúlták és kifosztották Gomát és számos falvat. Északabbra, az Albert- és az Edward-tó közötti térségben az ugandai kormány ellen harcoló Szövetséges Demokratikus Erők (ADF) elnevezésű szervezet „tért magához”. Amikor Kabila hatalomra jutott, Ugandában azt remélték, hogy megszűnik a Mobutu által támogatott fegyveresek ugandai beszivárgása. De Kabila hatalma ide sem ér el, sőt az ADF sorait erősíthette a zaire-i polgárháború által szétzavart Mobutu-hadsereg és a száműzött ruandai hutu haderő néhány tagja. Az ADF rajtaütései miatt becslések szerint mintegy 80 ezer ugandai volt kénytelen elmenekülni a határhoz közeli több hegyi faluból. Ez azért is meglepő, mert a csoport mintegy ezer főből áll, akiknek magját egy Tablik nevű muszlim szekta és a valamikor önálló gerillaharcot folytató Nemzeti Hadsereg Uganda Felszabadításáért adja. Az ADF szerint Yoweri Museveni ugandai elnök „csak egy ruandai, aki kivérezteti Ugandát”.
__label__terrorizmus 0.99479 __label__merénylet 0.962683 __label__menekültek 0.651365 __label__iszlám 0.262852 __label__politika 0.201823 __label__idegengyűlölet 0.112805 __label__személy@@elleni@@erőszak 0.106701 __label__belpolitika 0.0926978 __label__zavargások 0.0341104 __label__emberölés 0.0293222 $$$ __label__terrorizmus 1.00001 __label__geography__svédország 1.00001 __label__merénylet 0.999579 __label__idegengyűlölet 0.699264 __label__politika 0.651365 __label__bevándorlás 0.348655 __label__sajtó 0.217348 __label__iszlám 0.160276 __label__belpolitika 0.0953595 __label__menekültek 0.0550153 $$$ __label__merénylet __label__politika __label__terrorizmus geography__stockholm geography__svédország genre__hír year__2017 $$$ SVÉDORSZÁGI ISZLAMISTA MERÉNYLET, Változó közhangulat $$$ SVÉDORSZÁGI ISZLAMISTA MERÉNYLET Változó közhangulat Négy embert ölt meg, tizenötöt pedig megsebesített múlt pénteken az az Üzbegisztánban született, 39 éves férfi, aki egy ellopott teherautóval Stockholm belvárosában behajtott a gyalogosok közé. Csak a szerencsén múlt, hogy az áldozatok száma nem volt magasabb. Nem robbant fel a vezetőülés mellett elhelyezett pokolgép, s a teherautó viszonylag hamar nekiment egy oszlopnak, így a tettes nem folytathatta az ámokfutást. A svéd rendőrség hétfőig nem nevezte meg az elkövetőt, aki a sajtó szerint a négygyermekes Rakhmat Akilov építőmunkás. A férfi ismert volt a titkosszolgálat előtt, s bár korábban nem tűnt fontos szereplőnek, szimpatizált a szélsőséges iszlamista csoportokkal, köztük az Iszlám Állammal. Ismerősei szerint a merénylő korábban nem tűnt agresszívnak, a munkájára összpontosított, és rendszeresen küldte haza a pénzt. Valószínűleg az taszította a szélsőségesek karmaiba, hogy a svéd hatóságok nem adtak neki menekültstátust. A halottak között két svéd, egy belga és egy brit állampolgár van. Az egyik svéd áldozat egy 11 éves kislány, aki az iskolából tartott hazafelé. Az elkövető mellett másokat is őrizetbe vettek, a sajtó kilenc letartóztatásról tud. A tavalyi nizzai és berlini teherautós merényletre hasonlító akció hatására látványosan megváltozott a közhangulat a skandináv országban. Az ott élő közel-keletiek egy része arra panaszkodott, hogy a rendőrök – akik korábban sohasem zaklatták őket – most egyértelműen utaznak a muszlim kinézetű stockholmiakra. Stefan Löfven miniszterelnök – aki a merénylet napján arról beszélt, hogy megtámadták Svédországot – a sebtében létrehozott emlékhelynél megismételte: „nyitott, demokratikus ország vagyunk, s az is maradunk”. Stockholm ugyanakkor a 2015-ös menekültroham után szigorította a bevándorlási szabályokat, az érkezők száma tavalyra 30 ezer alá csökkent az előző évi 163 ezerről. Löfven pedig határozottabb fellépést ígért az erőszakos bűncselekmények ellen.