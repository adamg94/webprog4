__label__ipar 0.00539494 __label__foglalkoztatás 0.00182021 __label__bér 0.000839589 __label__pénzügy 1e-05 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__geography__magyarország 1.00001 __label__feketegazdaság 0.0311538 __label__geography__európai@@unió 1e-05 __label__politika 1e-05 __label__geography__usa 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__közalkalmazottak __label__köztisztviselők geography__magyarország genre__grafikon year__2006 $$$ A magyar közigazgatásban dolgozók számának alakulása $$$ A magyar közigazgatásban dolgozók számának alakulása 6180603.pdf
__label__cégek 0.00858749 __label__vegyipar 0.00610756 __label__biotechnológia 0.00610756 __label__bank 0.00408014 __label__részvény 0.00395541 __label__részvénytársaság 0.00383448 __label__műanyagipar 0.00308537 __label__menedzsment 0.00226185 __label__gyógyszeripar 0.00133502 __label__tőzsde 0.00114357 $$$ __label__geography__magyarország 1.00001 __label__pénzügy 0.0373369 __label__cégek 0.0132328 __label__organization__új@@piacok@@kereskedőház@@zrt. 0.00649827 __label__organization__equilor@@alapkezelő@@zrt. 0.00574025 __label__organization__otp-scd@@lízing@@zrt. 0.00556492 __label__organization__egis@@rt. 0.0042088 __label__person__minárovits@@jános 0.00408014 __label__person__móricz@@gábor 0.00395541 __label__organization__mol@@investment@@kft. 0.00383448 $$$ __label__közgazdaságtudomány __label__pénzügy geography__magyarország organization__pénzügykutató@@rt. genre__hír year__2014 $$$ Pénzügykutató: tőkevesztés $$$ Pénzügykutató: tőkevesztés Kényszerű tőkeleszállítást hajtott végre az egyik legrégebbi magyarországi közgazdasági kutatóműhely, az 1968-ban létrehozott Pénzügykutatási Intézet utódaként 1987-ben alakult Pénzügykutató Zrt.: 17,3 millió forintos csökkentés után a jegyzett tőkéje ötmillió forintra esett. Erre a saját tőke drasztikus, tavaly 34 millióról 12 millió forintra zuhanása miatt volt szükség. Ha valamennyi kötelezettségüket az árbevételükből kellene fedezniük, erre 244 napi árbevétel nyújtana fedezetet (ez utóbbi 2013-ban napi 70 ezer forint volt). Egyelőre nem tudni, hogyan alakul majd a Lengyel László elnök-vezérigazgató által vezetett Pénzügykutató sorsa. Mint Polgár Miklós gazdasági igazgató a HVG kérdésére elmondta: egyelőre működnek tovább, elkészítik előrejelzéseiket, de tevékenységük beszűkült, mert 2010 óta sem az államtól, sem a vállalati szektortól nem kapnak megrendeléseket. Legnagyobb tulajdonosuk egyébként az 1991-ben létrejött, a makro- és mikrogazdasági elemzéseket készítő és finanszírozó Pénzügykutató Alapítvány, de a részvényesek között van az OTP Bank, az MKB Bank, az Aegon Biztosító vagy a Munkaadók és Gyáriparosok Országos Szövetsége is.
__label__alkotmánybíróság 0.0311538 __label__nyugdíjpénztár 0.00885735 __label__bíróság 0.00395541 __label__pénzügy 1e-05 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__geography__magyarország 1.00001 __label__nyugdíjkorhatár 0.00913564 __label__nyugdíjpénztár 0.00782589 __label__person__paczolay@@péter 0.0047652 __label__alkotmánybíróság 0.0043415 __label__person__szél@@ágoston 0.00171072 __label__organization__közigazgatási@@felsőbíróság 0.00151118 __label__person__merkely@@béla 0.00129431 __label__person__szepes@@andrás 0.00129431 __label__person__bódis@@józsef 0.00107496 $$$ __label__alkotmánybíróság __label__nyugdíjbiztosítás __label__nyugdíjpénztár geography__magyarország organization__alkotmánybíróság genre__hír year__2011 $$$ magánnyugdíjpénztárak $$$ Új szakmai szempontok merültek fel a magánnyugdíjpénztárakkal kapcsolatos alkotmánybírósági határozattervezettel kapcsolatban, így a testületnek újra tárgyalnia kell a témáról. Szeptember elsejétől az AB munkájába bekapcsolódik az öt új bíró, akiket június végén a kormánypártok jelöltjeiként választott meg a parlament.
__label__gazdaság 0.993317 __label__belpolitika 0.957922 __label__kormányprogram 0.0100236 __label__gazdaságpolitika 0.00885735 __label__köztársasági@@elnök 0.0047652 __label__gazdaságtörténet 0.0042088 __label__országgyűlési@@ülésnap 0.00240673 __label__pénzügy 0.0021257 __label__államszervezet 0.00176461 __label__országgyűlés 0.00165848 $$$ __label__belpolitika 0.999606 __label__gazdaság 0.999579 __label__geography__kína 0.998412 __label__organization__kínai@@kommunista@@párt 0.132974 __label__gazdaságpolitika 0.0275953 __label__pártpolitika 0.0197291 __label__person__csu@@zsung-csi 0.016413 __label__pénzügy 0.00858749 __label__magánszektor 0.00782589 __label__gazdaságtörténet 0.00758724 $$$ __label__alkotmány __label__alkotmánymódosítás __label__belpolitika __label__gazdaság __label__magánszektor geography__kína genre__cikk author__nagy@@gábor year__2004 $$$ A KÍNAI PARLAMENT A GAZDASÁGRÓL, Egyet ide, egyet oda $$$ A KÍNAI PARLAMENT A GAZDASÁGRÓL Egyet ide, egyet oda Az alkotmány módosításával a kínai parlament szentesítette a magántulajdont, formálisan is rögzítve a politikai rendszerváltás nélküli gazdasági fordulatot. A társadalmi stabilitás jegyében ugyanakkor segítséget ígértek a parasztgazdáknak és munkát az állást keresők tízmillióinak. „A törvényesen szerzett magántulajdon sérthetetlen.” Ezzel az egyszerű kijelentő mondattal egészítette ki múlt vasárnap a kínai parlament, hivatalos nevén az Országos Népi Gyűlés az ország 1982-ben elfogadott alkotmányát. Amit tett, az ennél persze sokkalta több: csaknem 55 évvel a népköztársaság megalakulása, az államosítások elrendelése és a tőkések osztályidegennek minősítése, valamint negyed századdal a gazdasági reformok kezdete után rögzítette a gazdasági-társadalmi realitást, és háttérbe szorította a hivatalosan még mindig vezérelvnek számító kommunista ideológiát. Amit persze szintén átszabott némiképp a parlament, amikor Mao Ce-tung és Teng Hsziao-ping gondolatai mellé beemelte az alkotmányba a Kínát 13 éven keresztül vezető - és a párt katonai bizottsága elnökének befolyásos posztját továbbra is őrző - Csiang Cö-min doktrínáját arról, hogy a Kínai Kommunista Párt (KKP) immár nemcsak a munkásokat és a parasztokat, de a vállalkozókat is képviseli. A párt döntéseit hagyományosan a törvénykezésbe átvezető parlament alkotmánymódosítása logikus folyamat eredménye. A KKP 2002. novemberi kongresszusán a stafétabotot utódának, Hu Csin-taónak átadó Csiang kezdeményezésére engedték be a pártba a „kapitalistákat”, akik egyelőre csak ideológiai bájt kölcsönöznek a kommunista alakulatnak, hiszen képviselőik szinte elvesznek a 66 millió tag tengerében. A kapitalizmus jelenléte viszont szembeszökő: az utóbbi évtizedben legalább százezer állami vállalkozást privatizáltak, és egyes gazdasági statisztikák szerint a hazai össztermék (GDP), illetve az export mintegy 60 százalékát már a magánszektor adja, amely az új munkalehetőségek döntő többségét is kínálja. Az pedig akár jelképként is értékelhető, hogy a kommunista párt első, alakuló kongresszusának otthont adó sanghaji épület tőszomszédságában a fogyasztói társadalom minden igényének megfelelő bevásárlóközpont várja a régi fényében tündöklő nagyváros lakóit. A magánszektor legitimitását teremti meg az alkotmány módosítása, és ennek mélyreható gazdasági következményei lehetnek. A formális garancia - na és persze a hivatalos politikai irányvonal kinyilvánított módosítása - hiányában ugyanis a magáncégek anélkül nőttek nagyra, hogy a még mindig állami irányítás alatt lévő tőke- és hitelpiacokon a gazdaságban játszott szerepükhöz méltó súllyal szerepeltek volna. A kínai tőzsdén a részvénykibocsátások kilenctizede az állami szektor cégeihez kötődik, és a magánvállalatok alig 30 százalékkal részesednek a bankok hitelnyújtásából. A pénzintézetek kölcsöneinek nagy részét továbbra is az állami cégek szívják föl, amit a kínai pénzügyi szektor legsúlyosabb problémájának tartanak. Hivatalos becslések szerint a bankok 200-250 milliárd dollárnak megfelelő - független közgazdászok szerint az összeg ennek akár a kétszeresét is elérheti - kétes kinnlevőséget halmoztak föl, ami a gazdaság Achilles-sarka lehet. A parlament vasárnap zárult ülésszakán éppen ezért ígérte a reformok felgyorsítását Liu Ming-kang, a kínai bankfelügyelet vezetője, aki igencsak ambiciózus célokat fogalmazott meg a konszolidációba bevont első két nagy pénzintézet, a szocialista érában a külkereskedelemre és a valutaügyletekre szakosodott Bank of China, illetve az infrastruktúrát finanszírozó Kínai Befektetési Bank számára. A tavaly év végén 45 milliárd dollárral kisegített két banknak a jelenlegi 10-15-ről 3-5 százalékra kell leszorítania a kétes kinnlevőségek arányát, a nemzetközi előírásoknak megfelelő nyolc százalékra feltornászni a tőkemegfelelési mutatót, és 2007-re a nyugat-európai pénzintézetek szintjére javítani a nyereségességet. A dátum nem véletlen, hiszen a Kereskedelmi Világszervezethez (WTO) való csatlakozáskor Peking vállalta, hogy 2007-ben megnyitja a bankszektort a külföldiek előtt. Parlamenti beszédében, majd az ülésszakot záró sajtótájékoztatón Ven Csia-pao miniszterelnök a túlfűtöttség veszélyét hordozó, tavaly 9,1 százalékos gazdasági növekedés 7 százalékosra lassítását ígérte, valamint azt, hogy lépéseket tesznek a földrajzi és társadalmi egyenlőtlenségeket nyitó jövedelmi szakadék szűkítésére. A KKP ugyanis a gazdasági reformok 1979-es kezdetétől - de az 1989-es Tienanmen téri vérengzés óta még inkább - különleges hangsúlyt helyez a társadalmi stabilitásra, aminek fontosságát Ven most is hangsúlyozta. A kapitalizmus jegyeit mutató nagyvárosok és Kína belső régiói, illetve a szocialista iparosítás mára rozsdamarta emlékműveivé vált állami vállalatait őrző északkeleti tartományok életviszonyai között kiáltó az eltérés, és egyes társadalomtudósok szerint az egyenlőtlenség lassan olyan mértékű, mint a kommunisták hatalomra jutása előtti időszakban. Nem véletlen, hogy az alkotmánymódosítás szövegében a védett magántulajdon a „törvényesen szerzett” jelzőt kapta, hiszen a spontán privatizáció Kínában is azokat a pártkádereket juttatta kapitalista vagyonhoz, akik „jókor jó helyen” voltak, ami társadalmi elégedetlenséget keltett. Jóllehet az alaptörvény így nyitva hagy egy kiskaput a magántulajdon eredetét firtatni akaróknak, az első jüanmilliók szerzésének felülvizsgálatával a helyi hatóságok óvatosan bánnak - Hopej tartományban például büntetlenséget helyeztek kilátásba azoknak a vállalkozóknak, akik évekkel ezelőtt esetleg törvénysértően indították cégüket -, mert tartanak attól, hogy a górcső alá vont újkapitalisták odébbállnak, és ezzel elviszik a munkahelyeket is. A kínai gazdaság ugyanis a nyaktörő növekedés ellenére a munkanélküliek hadának duzzadásával küzd. A hivatalos adatok szerint az állástalanok aránya az idén 4,3-ról 4,7 százalékra emelkedik. Cseng Sze-lin szociális és munkaügyi miniszter szerint évente 24 millió városlakó lép be a munkaerőpiacra, vidéken pedig a becslések alapján 150 milliós a munkaerőtöbblet. Nem csoda, ha Cseng nem ítélte biztatónak a foglalkoztatási helyzetet, annak ellenére, hogy a parlamenti ülésszak nyitányán tartott beszédében Ven miniszterelnök az idén 15 millió új munkahelyet ígért, a 2004-es költségvetésben pedig az állami költségvetésből minden eddiginél többet szánnak a vidéki parasztgazdák százmillióinak támogatására, mérséklendő a városokba irányuló belső migrációt. NAGY GÁBOR
__label__üdítőitalgyártás 0.977033 __label__élelmiszeripar 0.600198 __label__reklám 0.112805 __label__marketing 0.0827073 __label__élelmiszerpiac 0.0675567 __label__élelmiszer-biztonság 0.0396488 __label__gyorsétkeztetés 0.0396488 __label__multinacionális@@cégek 0.0341104 __label__márka 0.0209742 __label__egészségvédelem 0.0185566 $$$ __label__geography__usa 0.99712 __label__üdítőitalgyártás 0.996065 __label__organization__coca-cola 0.921932 __label__élelmiszeripar 0.870607 __label__organization__pepsi-cola@@international 0.106701 __label__élelmiszer-biztonság 0.103759 __label__gyorsétkeztetés 0.0488678 __label__egészségvédelem 0.0420977 __label__marketing 0.0384762 __label__márka 0.0362301 $$$ __label__élelmiszeripar __label__multinacionális@@cégek __label__üdítőitalgyártás geography__usa organization__coca-cola genre__cikk author__neményi@@lászló year__1999 $$$ Kólasztori, Az üzleti akarat diadala $$$ Kólasztori Az üzleti akarat diadala Ha van termék, amit a 20. században szinte minden Föld-lakó megismerhetett, akkor az a Coca-Cola. Gyártója - amely a harmincas években még a Mikulás ruházatát is átvarázsolta - a világhódító multik egyik legszebb példánya. A Coca-Cola Company forgalma 1901-ben érte el a bűvös 1 millió dolláros határt. A cég akkor 500 ezer gallon (1890 ezer liter) szörpöt állított elő, s ebből - ötszörös hígítással - 113 400 hektoliter Coca-Colát csinált. A siker titka a rendkívül agresszív marketingben rejlett. Az érdeklődő kiskereskedőktől listákat kértek a potenciális fogyasztókról, akiknek kuponokat küldtek, hogy ingyen kóstolhassák meg az italt. Később ügynököket küldtek szét az amerikai városokba, akik az utcákon minden járókelő kezébe igyekeztek kupont nyomni. A cég a század elején évi 50 ezer dollár értékben osztogatott kuponokat, ami egymillió ingyenkóstolónak felelt meg. A Company vezetői nem sokkal rá viaszosvászonból olyan Coca-Cola-zászlót is terveztettek, amelyet a patikák napellenzőjére lehetett erősíteni. Célként nem kevesebbet tűztek ki, mint hogy a közép-nyugati államokban minden csűrre ráfestetik a Coca-Cola logóját - ami majdnem sikerült is nekik. Bár a fogalom még nem létezett, értették az „impulzív vásárlás” pszichológiáját: az is vehet egy pohár Coca-Colát, aki eredetileg nem akart, csak elégszer kell emlékeztetni rá, hogy megteheti. Az eredmény nem maradt el: a 20. század első évtizedének végén már nem a forgalom, hanem az adózás előtti nyereség volt átlagosan évi 2-3 millió dollár. A szörpöt még 1886-ban egy John Pemberton nevű atlantai patikus „találta föl”, aki orvosi diplomával is büszkélkedhetett: ezt 19 évesen, 5 dollárért szerezte egy olyan orvostanodától, amely a kor mércéjével mérve is kuruzslóképezdének számított - tudhatjuk meg Mark Pendergrast Istenért, hazáért és a Coca-Coláért című munkájából. Pemberton aztán - talán emberbaráti megfontolásokból - inkább gyógyszerésznek állt. Csakhamar rájött, hogy az orvosságoknál nagyobb forgalmat érhet el a „szabadalmazott szereknek” nevezett csodakészítményekkel, de még ennél is nagyobbat az ízesített szódával, hiszen azt nemcsak azoknak lehet kínálni, akiknek valamiféle panaszuk van, hanem bárkinek. Persze nemcsak a receptet, hanem a Coca-Cola ideáját is fel kellett találni - mutat rá Frederick Allen, a Coca-Cola legújabb monográfusa. Pemberton partnerének, Frank Robinsonnak támadt az az ihletett ötlete, hogy a szörpöt az alliteráló névre keresztelje, s az ő kézírása a világ azóta lelegismertebbé vált logója is. Miután azonban Pemberton a háta mögött méltatlan kezekre játszotta a Coca-Colát, ő rábeszélte Asa Candlert - egy másik atlantai patikust -, hogy vásárolja föl a céget, majd 1914-es nyugdíjba vonulásáig az ő jobbkezeként működött. Pemberton 283 dollár 29 centért (plusz egy 1200 dolláros kamatmentes kölcsönért) adott túl a vállalkozáson, melynek legfontosabb vagyontárgya 1887 nyarán - a receptet leszámítva - egy 150 literes rézüst volt. Asa Candler egy év múlva már 1300 dollárt fizetett az üzlet öthatodáért. Candler unokaöccse, Sam Dobbs, aki komoly hatalomra tett szert a cégnél, valamint Robinson az első pillanattól kezdve azt sugallták a reménybeli fogyasztóknak: a Coca-Cola több mint egyszerű üdítőital. Nemcsak a szomjat oltja, hanem elűzi a fáradtságot, élénkíti az agyműködést, jó emésztési zavarok ellen. A Coca-Colát kedvelői gyakran úgy rendelték, mint „dope”-ot (szert). A ledér legendák alaptalanok voltak, de némileg veszélyesek: a lelkészek a szószékről, az újságírók vezércikkekben ostorozták a Coca-Cola élvezetét, mint borzalmas betegségeket és erkölcsi korcsosodást terjesztő járványt. Mindez apró kellemetlenség volt csak ahhoz képest, hogy 1907-ben a szövetségi kormány indított hadjáratot a Coca-Cola ellen. Először betiltották a fogyasztását a hadseregben. A tilalom kérészéletű volt ugyan, de a vállalat vezetői korántsem lélegezhettek fel: a kormány pert indított a cég ellen az élelmiszer- és gyógyszertörvény megsértése miatt. Egyfelől azzal vádolta a céget, hogy a Coca-Cola összetételénél fogva káros az egészségre, és rá lehet szokni, másfelől, hogy Coca-Colának nevezni egy olyan terméket, amelyben sem koka, sem kóla nincsen, egyenlő a fogyasztók félrevezetésével. A társaság 1912-ben első fokon nyert, ám a Legfelsőbb Bíróság 1916-ban felülbírálta ítéletét, és új eljárás lefolytatását rendelte el. A Coca-Cola szerencséjére - és persze lázas lobbizásától sem függetlenül - a kormány buzgalma időközben alábbhagyott, így 1918-ban egyezséget köthetett vele, amelyben a cég megígérte: felére csökkenti a szörp koffeintartalmát. Az üzleti siker utánzókat teremtett. A szörp szabadalmazva sem volt, gyártani sem volt nehéz, így a cég egyetlen védekezési lehetősége a védjegybitorlásra való hivatkozás volt. A társaság minden esetben bírósághoz fordult, ha tudomására jutott, hogy valahol valaki hasonló nevű italt dobott piacra, és e pereket rendre meg is nyerte, mígnem a Koke nevű ital előállítói (a Coca-Cola Coke beceneve már forgalomban volt) 1919-ben a fellebbviteli bíróság előtt felülkerekedtek. A bírák megállapították, hogy a Koke-gyártók nyilvánvalóan a védjegybitorlás bűnébe estek ugyan, de azt is, hogy a Coca-Cola Company „félrevezető, helytelen, csaló és lelkiismeretlen magatartása” miatt nem tarthat igényt védelemre. Elveszítette azt a jogát, hogy védjegyét védelmezze, mivel a szörpben évekig benne volt „a kokain nevű halálos kábítószer”, és koffeintartalmának forrása nem a kóladió. A döntést követően a Coca-Cola részvényeinek árfolyama a felére zuhant. Úgy tűnt, beteljesedett Asa Candler félelme, aki egyszer megvallotta egyik bizalmasának: luftballon ez az egész, csak ki kell lyukasztani. A bírósági döntés szerepet játszott abban, hogy a Candler család 1919-ben 25 millió dollárért eladta a céget. Így a Legfelsőbb Bíróság 1920-ban hozott ítéletének már az új többségi tulajdonos, Ernest Woodruff örülhetett, egy gátlástalan, ragadozó természetű férfi hírében álló üzletember. A Legfelsőbb Bíróság azon a véleményen volt, hogy a Coca-Cola „egyedi forrásból származó egyedi dolog, amit az emberek jól ismernek”, s hogy a Coca-Cola-védjegy sem csapja be a fogyasztókat, csak azonosít egy olyan üdítőitalt, amelyet sok millió amerikai ismer és szeret. „Aligha túlzunk, ha azt mondjuk, hogy az ital legalább annyira jellemzi a védjegyet, amennyire a védjegy az italt.” Ennélfogva a Coca-Colát védelem illeti meg a Koke-kal szemben, mely utóbbi „kézzelfogható csalás”. Ernest Woodruff fia, Robert 1923-ban a társaság elnök-vezérigazgatója lett, és e posztját 1955-ig meg is tartotta. Az igazi hatalom csaknem élete utolsó napjáig, 1985-ben, 96 éves korában bekövetkezett haláláig az övé maradt: a pénzügyi bizottság elnökeként elnök-vezérigazgatókat nevezett ki és menesztett, s a fontosabb döntésekbe is beleszólt. A sikeres vállalkozásból ő csinált óriáscéget, még agresszívabb marketinggel, még fantáziadúsabb reklámokkal, még tehetségesebb szakemberek bevonásával. Egy tekintetben azonban szakított a hagyománnyal: nem hagyta sugallani többé sem azt, hogy a Coca-Colában valamilyen módon mégis jelen van a kokain, sem azt, hogy gyógyszer. Reklámfőnökével, Archie Leevel együtt az ital minőségét, megbízhatóságát és amerikaiságát hangoztatva igyekezett megújított és vonzó imázst teremteni a régi terméknek. A Coca-Colát „úgy akartuk reklámozni, mint ami több a szomjúságra adott egyszerű válasznál... Mint az élet egyik kellemes tényét akartuk eladni mindenkinek, társadalmi állásától függetlenül” - emlékezett később Woodruff. Lee pedig megjegyezte: „A Coca-Cola reklámozása majdnem olyan absztrakt és szubtilis dolog, mint egy eszme - például a demokrácia vagy a vállalkozási szabadság - hirdetése.” A hirdetések szerint a barna lé szürcsölgetése az a tevékenység, amely közben a fiú és a lány találkozik, a háziasszony megünnepli, hogy végzett a porszívózással, a munkából megtérő családfő pedig a Coca-Cola hatására néz még ragyogóbb szemekkel a családi élet örömei elébe. Coca-Colát isznak az egyre hódító rádió hallgatói, később a televízió nézői, a földeken dolgozó idénymunkások csakúgy, mint a Ritz Hotel vendégei. A mesterien kivitelezett reklámok kiválóan illeszkedtek az amerikai életről alkotott népszerű mítoszokhoz, ugyanakkor mítoszokat teremtettek. Hogy a Mikulást piros bundás, testes, joviális apóként „ismerjük”, az is egy Coca-Cola-reklámnak köszönhető: a tehetséges illusztrátor, Haddon Sundblom festette le így 1931-ben (korábban általában ösztövér, kék köpenyes öregemberként ábrázolták). Sundblom reklámjának finom ravaszsága, hogy nem a Mikulás hoz Coca-Colát a gyerekeknek, hanem a gyerekek kínálják vele őt. A társaság úgy célozta meg a hirdetéssel az anyatejtől nemrég elválasztott gyerekeket, hogy szükség esetén le is tagadhassa célpontját. A reklámszakemberek szeizmográfként érzékelték az amerikai életben lejátszódó apró változásokat is, és azokhoz igazították hirdetéseiket. A cég a „Szünet, amely felfrissít” jelszóval évtizedekig futó kampánya, amelynek témája bármilyen tevékenységnek a Coca-Cola-ivás kedvéért való megszakítása volt, rögvest munkaszünetet tartó alkalmazottakat kezdett ábrázolni, mihelyt a munkaidő napi háromszori-négyszeri rövid megszakítása kollektív szerződésben is rögzített joggá kezdett válni. 1925-ben, a palackozók éves találkozóján a cég egyik vezetője büszkén jelenthette, „a pénztárgép 2,4 milliárd alkalommal csengett 1924-ben a Coca-Cola miatt”, ami annyit tett, hogy szűk negyed század alatt a Coca-Cola forgalma a 38-szorosára nőtt. 1935-ben a cég piaci értéke meghaladta a félmilliárd dollárt, azaz már több mint hússzor annyit ért, amennyiért Ernest Woodruff 1919-ben megszerezte. A Coca-Colának még a gazdasági világválság sem volt képes ártani, az amerikaiak ugyanis még a legnagyobb gazdasági katasztrófa közepén is hajlandók voltak 5 centet áldozni egy kis élvezetért. Az ital kulturális tényezővé vált. Sinclair Lewis 1933-ban megjelent, Ann Vickers című regényében az egyik szereplő rendszeresen Coca-Colát iszik. „Nagy jelentőséget tulajdonítok ennek” - lelkendezett Lee, a reklámfőnök. A szerző „tipikus, normális amerikai szituációt” akart teremteni, s „oly magától értetődően használta fel a Coca-Colát, mint ahogyan a telefont használhatta volna”. William Allen White Pulitzer-díjas újságíró pedig azt találta írni, hogy a Coca-Cola „szublimált esszenciája mindannak, amiért Amerika kiáll, becsületesen megcsinált, tisztességes termék, amely mindenki számára elérhető, és amelyet évről évre lelkiismeretesen tökéletesítenek”. Ezek után logikus volt, hogy az üdítőital részt vegyen a második világháborúban is. A háborús körülmények - mind a cukor, mind a koffein hiánycikké vált - azzal fenyegették a céget, hogy a termelést a felére kell csökkentenie. A Company viszont óvatosan, a színfalak mögött azon dolgozott, hogy a Coca-Cola félhivatalos katonai védőitallá váljék. Míg az Egyesült Államok be nem lépett a háborúba, senki sem kritizálta, hogy a társaság - egyébként a hadügyminisztérium kérésére, veszteséggel - 5 centért minden katona számára elérhetővé tett napi egy üveg Coca-Colát. De miután Amerika is hadviselő fél lett, és a kereskedelmi flotta rakteréért a szörpnek, a jégládáknak, a palackoknak és a palackozóberendezéseknek a háborús erőfeszítés szempontjából lényegesebb rakománnyal kellett versenyezniük, a cég kényes helyzetbe került. A Company egyik vezetője egy belső emlékeztetőben patetikusan fogalmazott: a Coca-Cola „annak az életmódnak a része és szimbóluma, melynek védelmében háborút viselünk”, a hadsereg-szociológusok pedig fölmérték: az amerikai katonáknak a mama és a barátnő levele után a Coca-Cola hiányzott a legjobban. A parancsnokok is felismerték a Coca-Cola morált emelő potenciálját, s az ellenség Coca-Cola-ellenes támadásai csak növelték szimbólumértékét. Otto Dietrich, a náci párt birodalmi sajtófőnöke úgy gúnyolódott, hogy Amerika a rágógumin és a Coca-Colán kívül - mely utóbbit veszélyforrásnak nevezte - semmivel sem járult hozzá a civilizációhoz. A japán rádió is figyelmeztetett a Coca-Cola képviselte veszélyekre, mondván, „a Coca-Colával egy járvány bacilusait importáltuk Amerikából”. Először Eisenhower tábornok katonái hűsíthették magukat Coca-Colával a forró sivatagban, 1943 júniusától. Ezt követően George C. Marshall tábornok, a hadsereg vezérkari főnöke, minden parancsnokot feljogosított rá, hogy Coca-Cola-palackozót üzemeltessen, a társaság pedig technikusok kiküldésével segítette 63 palackozó üzembe helyezését világszerte. 1945 után a növekedés egyetlen lehetséges útja az volt, hogy rászoktassák a külföldet is a Coca-Colára. Csakhogy ez - épp az ital „mélyamerikaisága miatt” - a legfontosabb piacon, Európában, akadályokba ütközött. Elsőként - Moszkva biztatására - a kommunista pártok nyitottak tüzet a Coca-Colára. „Coca-Colát iszik és belehal” - ez volt a címe az olasz L’Unitában megjelent cikknek, mely szerint az italtól egy éjszaka alatt megőszülhetnek a gyerekek. A francia kommunisták a „coca-colonizáció” veszélyeire hívták fel a figyelmet, de az amerikai üdítővel szembeni ellenérzés - az amerikanizációtól való kulturális félelem megnyilvánulási formájaként - más pártoknál is erős volt. 1950-ben a párizsi parlamentben kommunista, bal- és jobboldali nacionalista, valamint borászati érdekeket védő képviselők koalíciója elfogadott egy törvényt, amely felhatalmazta az egészségügyi minisztert, hogy betiltsa mindazon üdítőitalok árusítását, amelyeket egészségkárosítónak tart. A miniszternek aligha lett volna más választása, mint betiltani a Coca-Colát, mivel a szörp egy kevéske foszforsavat is tartalmazott, olyan adalékanyagot, amelyet a francia élelmiszertörvény - akárcsak a legtöbb európai országé - tiltott. Párizs lépésére az amerikai közvélemény hatalmas felháborodással és a francia borok és pezsgők spontán bojkottjával reagált, mire a visszakozó francia parlament új, „modern” élelmiszertörvényt fogadott el, mely megengedte csekély mennyiségű foszforsav adalékanyagként való felhasználását. (A többi európai országban is vagy módosították a törvényt a Coca-Cola kedvéért, vagy elnézték a törvénysértést.) A társaságnak másutt is egészségügyi és védjegytörvények dzsungelében kellett kiigazodnia, importvámokkal és bojkottfelhívásokkal kellett szembenéznie. Forgalmának több mint negyede egy-két év múltán mégis a külföldi eladásokból származott. Harminc év múlva viszont már a 70 százaléka. Frederick Allen azzal magyarázta a cég külföldi sikereit, hogy helyi munkaerőt alkalmazott, és a palackozási koncessziókat prominens helyi személyiségeknek engedte át. 1955-ben a Coca-Cola 92 országban 418 palackozókoncessziót látott el koncentrátummal, de külföldön dolgozó alkalmazottainak kevesebb mint 1 százaléka volt amerikai. A termék Franciaországban francia, Görögországban görög, Mexikóban mexikói lett, s a profit jó része ott maradt, ahol megtermelték. A Coca-Cola sikertörténete akár a cáfolata is lehetne a mondásnak, mely szerint a fák nem nőnek az égig, ha nem lenne Pepsi Cola, más néven az „Imitátor”, ahogy a nagy riválist a Company belső kommunikációjában állítólag mindmáig nevezik. Utólag visszatekintve rejtély, hogy a Coca-Cola jogászai, akik igyekeztek minden hasonló termék piacra dobását csírájában elfojtani, miért nem próbálták meg töröltetni a Pepsi Cola-védjegyet is. Ennek bejegyeztetője, egy Caleb Bradham nevű észak-carolinai patikus, a századforduló környékén „találta fel” a Pepsit, ám az első világháború után a cukor árának drasztikus emelkedése miatt felhagyott gyártásával. A védjegy szunnyadt hát, mígnem akadt egy üzletember, Charles Guth, akinek volt elképzelése arról, mire is lehet használni: miután - a Coca-Cola viszonteladójaként - összeakasztotta bajszát a Companyval, 12 ezer dollárért megvásárolta a Pepsi Cola védjegyét és receptjét. A Coca-Cola álláspontja szerint Guth becsapta a fogyasztókat, akik Coke-ot szeretnének inni, de Pepsit kapnak helyette. Ez az állítás azon az elméleten alapult, hogy a „cola” szóról a fogyasztók eleve a Coca-Colára asszociálnak. Guth viszont úgy érvelt, hogy a „cola” szó köznév, szénsavval dúsított, koffeintartalmú üdítőitalt jelent, és a márkanevekben az előtag utal a származásra. A Cola-háborúként elhíresült hosszú jogi küzdelemben 1933-ban játszódott le az első bírósági csata, s a Pepsi győzelmével végződött. Amikor nyolc év múlva - egy másik „imitátorral” szemben elvesztett perben - a Coca-Cola jogi álláspontja halálos sebet kapott, Woodruff kiegyezett a Pepsi Cola új tulajdonosával, Walter Mackkel. A hetvenes évek végén a Coca-Cola menedzsereinek tudomásul kellett venniük, hogy a korábban lenézett Pepsi piaci részesedése riasztó mértékben megközelíti az övékét. A szupermarketekben, ahol a vásárlók valóban szabadon választhattak a különböző üdítőitalok között, a Pepsi lett a kedveltebb kóla; a Coke csak azért tarthatta meg piacvezető szerepét, mert több automatában és gyorsétteremben lehetett kapni. A „Pepsi-kihívás” reklámhadjárat azt a gyanút ültette el a Coca-Cola vezető menedzsereinek fejében, hogy a fogyasztók valóban jobban szeretik a Pepsi ízét, s hasznos volna módosítani a Coca-Cola szent titokként beállított receptjén. Hosszas kísérletezgetés során a társaság új üdítőt kevert ki, és 1985. április 19-én nagy csinnadrattával bejelentette a New Coke megszületését. A közvélemény azonban - és nem csak a Coke-issza része - mérhetetlenül felháborodott a hír hallatán: a céget szentségtöréssel, egy amerikai szimbólum manipulálásával vádolták. Három hónap elteltével a cég bejelentette, hogy Coke Classic néven a régi Coca-Cola visszatér a piacra, s a hírt az ABC televízió elég fontosnak ítélte ahhoz, hogy kedvéért megszakítsa egy népszerű szappanopera közvetítését. A Company most új kihívással néz szembe: a Belgiumban, Franciaországban és Lengyelországban támadt „kólaszennyezési” botrány nyomán megtorpant növekedése, ráadásul sok elemző szerint a jövő évezredben már nemigen lesz hová terjeszkednie. A század végén mindenesetre a cég - a palackozó alvállalkozókat is számítva - világszerte 650 ezer alkalmazottal dolgozik. Piaci értéke 1998-ban meghaladta a 165 milliárd dollárt, ami nominálisan a 6600-szorosa annak a 25 milliónak, amennyiért Ernest Woodruff 1919-ben a céget megszerezte. A társaság, amelynek a kezdetekkor egy rézüst volt a legértékesebb vagyontárgya, tavaly az Egyesült Államok hetedik, a világgazdaság nyolcadik legnagyobb korporációja volt. NEMÉNYI LÁSZLÓ
__label__informatika 0.867046 __label__háztartási@@gépek 0.47659 __label__elektronikai@@ipar 0.468801 __label__mobiltelefon 0.212079 __label__szoftveripar 0.187143 __label__szórakoztató@@elektronika 0.0550153 __label__innováció 0.0534133 __label__számítógépes@@bűnözés 0.0103382 __label__mikroelektronika 0.00971848 __label__távmunka 0.00858749 $$$ __label__geography__magyarország 0.936295 __label__háztartási@@gépek 0.607673 __label__szoftveripar 0.140346 __label__informatika 0.136618 __label__elektronikai@@ipar 0.0460439 __label__szórakoztató@@elektronika 0.033096 __label__mobiltelefon 0.0251888 __label__innováció 0.0244331 __label__távközlés 0.00942259 __label__geography__miskolc 0.00610756 $$$ __label__elektronikai@@ipar __label__háztartási@@gépek genre__cikk genre__keretes year__2014 $$$ Tűzfal a tűzhelyhez $$$ Tűzfal a tűzhelyhez Miután a rosszindulatú e-maileket küldözgető első hűtőgép híre januárban bejárta a szaksajtót, fokozott óvatosság jellemzi a háztartási gépek hálózatba kötésének kísérleteit. A gondot az okozza, hogy az internetre kapcsolódó frizsiderek, mosógépek és társaik egyelőre nemigen kapnak olyan vírusvédelmet és tűzfalat, mint a számítógépek. Így kerülhetett a múlt év végén a komputerek és okostévék mellett legalább egy hűtőszekrény is abba a botnetbe, azaz megfertőzött gépekből álló hálózatba, amely mailek százezreit küldözgette szét. A Bosch–Siemens-csoport (BSH) intelligens háztartási gépei ezért nem is hajlandóak kapcsolódni olyan wifihálózathoz, amelyet nem védenek tűzfallal és kódolással – mondta Claudia Häpp, a BSH digitális átállási munkacsoportjának vezetője. A tervek közé tartozik, hogy a háztartási gépek is jelszóval, esetleg kódkártyákkal működnek majd. Mindez a nemzetközi, de nem túl eredeti Home Connect név alatt futó szabványosítási programhoz tartozik. Erre mindenképp szükség lenne, hiszen a háztartások túlnyomó többségében többféle márkájú gép működik, márpedig a jövő a BSH szerint az, hogy egyetlen mobiltelefonos alkalmazással – akár beszédfelismerés segítségével is – távvezérelhetőek és ellenőrizhetőek lesznek a gépek. A Home Connect jövőre kerülhet piacra, egyelőre a BSH saját márkáival – az említettek mellett a Neff és a Gaggenau tartozik ide – működik, de Häpp nyitott rendszerként mutatta be, amelyhez mások csatlakozását is várják. Azt ő sem tartja valószínűnek, hogy világszabvánnyá válik a Home Connect, de az talán nem lehetetlen, hogy legalább Európában egy nyelvet beszéljenek a gépek és az okostelefonok. Ezt megkönnyítheti, hogy nem próbálják a sokat emlegetett okoslakások minden kütyüjét bevonni (például a világítás vagy a fűtés szabályozását), hanem megmaradnak a mosó-, szárító-, mosogató-, hűtőgépek és tűzhelyek jellemezte csoportnál.
__label__önkormányzat 0.239359 __label__ingatlan 0.164526 __label__önkormányzati@@vagyon 0.132974 __label__pártgazdálkodás 0.112805 __label__üzlethelyiség 0.0222962 __label__pártvagyon 0.0106625 __label__önkormányzati@@költségvetés 0.00691384 __label__közművek 0.00610756 __label__frakció 0.00610756 __label__bérlakás 0.00574025 $$$ __label__geography__magyarország 1.00001 __label__önkormányzat 0.461027 __label__geography__szeged 0.164526 __label__organization__állami@@számvevőszék 0.100889 __label__ingatlan 0.0716012 __label__önkormányzati@@vagyon 0.0550153 __label__geography__hódmezővásárhely 0.0154346 __label__önkormányzati@@költségvetés 0.0132328 __label__organization__fidesz 0.00782589 __label__person__rapcsák@@andrás 0.00735583 $$$ __label__ingatlan __label__önkormányzati@@vagyon __label__pártgazdálkodás geography__magyarország geography__szeged organization__állami@@számvevőszék organization__ikv@@rt. genre__cikk author__oláh@@zoltán year__2006 $$$ IRODAOSZTÁS A SZEGEDI PÁRTFRAKCIÓKNAK, Szobáztatók $$$ IRODAOSZTÁS A SZEGEDI PÁRTFRAKCIÓKNAK Szobáztatók Kicselezte a törvénysértést megállapító Állami Számvevőszéket a szegedi közgyűlés: a jövőben nem a pártok bérelhetnek kedvezményesen városi tulajdonú ingatlant, hanem azok frakciói. Hatalmas kedvezménnyel bérelhetnek belvárosi irodát Szegeden a városi közgyűlésbe 2002-ben bejutott pártok-egyesületek. Noha az Állami Számvevőszék (ÁSZ) korábban - burkolt párttámogatásnak mondva - kifogásolta az egyébként máshol is alkalmazott gyakorlatot, a módszer a jelek szerint állandósul a csongrádi megyeszékhelyen. Igaz, a jövőben nem a pártok, hanem azok frakciói szerződnek a szegedi önkormányzati vagyont kezelő IKV Rt.-vel - döntött a múlt hét végén a megyei jogú város baloldali többségű közgyűlése. Jelenleg hét párt és két civil szervezet képviselteti magát a testületben, irodáik átlagosan több mint száz négyzetméteresek - a legnagyobb, 440 négyzetméteres ingatlant a mindössze két képviselőt az önkormányzatba juttató MSZDP bérli, a legkisebbet, 20 négyzetméternyit az MKDSZ. Az ÁSZ tavaly év elején ellenőrizte a szegedi önkormányzat gazdálkodását. A vizsgálat megállapította, hogy a pártok rendkívül jutányosan, a piaci ár töredékéért, négyzetméterenként 40 forintért bérelnek helyiségeket az önkormányzattól. A számvevők jelentése kitért arra is, hogy a helyhatóság a számvevőszék által kifogásolt szerződéseket a közgyűlés döntése alapján visszamenőlegesen (1996. április 1-jétől) kötötte meg a városi ingatlanvagyont kezelő IKV Rt. 2000-ben, s a díjat azóta nem emelték. Az ÁSZ leszögezte: a csongrádi megyeszékhelyen az üzlethelyiségek piaci bérleti díja négyzetméterenként havi 359-2728 forint volt. A pártok által fizetett díj csak jelképes, mert az önkormányzati rendeletben meghatározott, az adott övezetre vonatkozó bérleti díj alsó határa kilencszer, a felső határa pedig hatvannyolcszor magasabb. Az önkormányzati vagyonnal való gazdálkodásnak „az önkormányzati feladatellátással kapcsolatos célokhoz kell igazodnia. A pártok támogatása nem tartozik a helyi közügyek körébe” - állapította meg az ÁSZ. Szeged polgármestere, Botka László (MSZP) és a város jegyzője, Mózes Ervin - mint tavaly tavasszal, a számvevőszéki jelentést elemző közgyűlési ülésen kifejtették - nem értettek egyet az ÁSZ megállapításával: úgy érveltek, hogy a helyiséghasználattal és a kedvezményes bérleti díjjal az önkormányzat nem a pártokat, hanem a képviselőket támogatja. A számvevőszéki vizsgálat után az IKV Rt. felmérést készített a párthelyiségekről, a kedvezményes és a piaci díj mellett azt is feltüntetve, hogy 2005. december 31-éig melyik párt mennyi bérletidíj-hátralékot halmozott fel. A várost irányító koalíció tagjai közül a 218 négyzetméteres irodában működő MSZP-nek, az SZDSZ-nek (132 négyzetméter) és a Centrumnak (141 négyzetméter) nincs tartozása, míg az MSZDP-t 833 ezer forint hátralék terheli. Ellenzéki oldalon a Szegedért Egyesületnek van - kevesebb mint ötezer forint - tartozása, az Együtt Szegedért Egyesületnek pedig nincs. Igaz, az utóbbinak pártirodája sincs, mivel a három és fél év alatt egyik, számára felkínált helyiséget sem fogadta el. A többiek hátraléka azonban tetemesnek mondható: a 204 négyzetméteres irodát bérlő Fidesz tartozása 888 ezer forint, az MDF-é (107 négyzetméter) 1,1 millió, az MKDSZ-é 63 ezer. A szegedi közgyűlés múlt pénteki ülésén 28 igen, 6 nem és 4 tartózkodás mellett úgy döntött, hogy megszünteti a pártokkal kötött szerződéseket, és a közgyűlési frakciókkal állapodik meg a bérleményekről. Ezzel a trükkel a város kivédte az ÁSZ által kifogásoltakat. Sajátossága a határozatnak az is, hogy azok a pártok sem maradnak iroda nélkül, amelyek megválasztott képviselői más frakciókban dolgoznak - például az MSZDP-s városatyák az MSZP képviselőcsoportjában -, az ő esetükben magukkal a képviselőkkel szerződik majd az IKV Rt. A vagyonkezelő cég által készített kimutatás egyébként a közgyűlési előterjesztés mellékletét képezte. Ezt még a szavazás előtt szerette volna kivetetni a pénzügyi bizottság azzal, hogy a frakciók - mielőtt aláírják az új szerződést - a tartozások rendezéséről is állapodjanak meg az IKV Rt.-vel (amely más bérlőknél 3 hónapos késedelem után felmondja a bérletet). A baloldali többség azonban leszavazta a bizottság módosító javaslatát, amit - mint azt a testület elnökétől, Virág Andrástól (SZDSZ) megtudtuk - az ellenzékiek akartak átverni a közgyűlésen. Mécs László, a pénzügyi bizottság tagja, az MDF városi elnöke a HVG-nek azt mondta, a demokrata fórum azt is vitatja, hogy egyáltalán tartoznak az önkormányzatnak. Az MSZDP-s Beck Zoltán tanácsnok is megkérdőjelezte az adósság mértékét, és mielőbbi egyeztetést sürgetett. Németh István, az IKV Rt. vezérigazgatója a HVG-nek nyilatkozva hangsúlyozta, nem tévedtek, a kimutatás valós adatokat tartalmaz. Ő eleget tesz a közgyűlési utasításoknak, valamennyi párttal és frakcióval egyeztetni fog a szerződés felmondásáról és az új kontraktusok megkötéséről. A Fidesz frakcióvezetője, Szőllősi Béla - aki az előző ciklusban az IKV Rt. beruházási és műszaki igazgatója volt - azt hangsúlyozta, hogy ők rendezni kívánják a tartozásukat, de vitatják annak mértékét. Szerinte a Fidesznek csak 200-230 ezer forint körüli tartozása van, amelyet még 2000 előtt halmozhatott fel. Oláh János, a Fidesz szegedi csoportjának elnöke ugyanakkor nem vitatta a tartozás mértékét, viszont megjegyezte, nem érti, hogy a korábbi, Bartha László expolgármester, országgyűlési képviselő vezette elnökség miért nem fizette ki a visszamenőlegesen megállapított bérleti díjat. OLÁH ZOLTÁN
__label__haditechnika 0.985506 __label__hadsereg 0.103759 __label__történelem 0.090103 __label__sport 0.0293222 __label__légikatasztrófa 0.0236995 __label__külföldi@@államadósság 0.00807199 __label__hadiipar 0.0043415 __label__közlekedés 0.00199777 __label__fegyverkereskedelem 0.00193673 __label__radioaktív@@szennyeződés 0.000979752 $$$ __label__geography__magyarország 1.00001 __label__haditechnika 0.718604 __label__geography__jugoszlávia 0.250923 __label__organization__varsói@@szerződés 0.164526 __label__légikatasztrófa 0.0851091 __label__geography__szovjetunió 0.0488678 __label__radioaktív@@szennyeződés 0.0420977 __label__hadsereg 0.0420977 __label__sakk 0.0321107 __label__organization__magyar@@honvédség 0.0293222 $$$ __label__fegyverkereskedelem __label__haditechnika __label__hadsereg geography__magyarország genre__olvasói@@levél author__vajda@@péter year__2003 $$$ MiG-variációk $$$ MiG-variációk Azt írták, hogy „...A magyar légierő - a szovjet államadósság terhére - 1993-ban 27 darab MiG-29-eshez jutott...” Annak bizonyára nem túl nehéz utánajárni, hogy a magyar légierő 1993-ban - a szovjet államadósság terhére - valójában 28 darab MiG-29-eshez jutott. Ha önök 24, 32 vagy akármely más számot írtak volna, morognék egy sort, és gyorsan elfelejteném a pontatlanságot. De pont 27? Mi vezette az önök kezét, amikor ezt írták? A magyar légierő ma már tényleg csak 27 MiG-29-essel rendelkezik. Ugyanis Rácz Zsolt ezredes 1998. április 14-én műrepülési gyakorlat során repülőhalált halt (gépe a földnek csapódott). Megfeledkeztek erről? VAJDA PÉTER (BUDAPEST)
__label__befektetés 0.976321 __label__szállodaipar 0.407343 __label__külföldi@@befektetés 0.0179962 __label__ingatlanpiac 0.00574025 __label__fúzió 0.00574025 __label__vagyonkezelés 0.0042088 __label__borászat 0.00299103 __label__üzleti@@tanácsadás 0.000979752 __label__idegenforgalom 0.000839589 __label__tőkekivitel 0.000742181 $$$ __label__geography__magyarország 1.00001 __label__befektetés 0.996065 __label__borászat 0.956644 __label__üzleti@@tanácsadás 0.177821 __label__person__kékessy@@dezső 0.144159 __label__organization__patricius@@borház@@kft. 0.0851091 __label__vagyonkezelés 0.0675567 __label__person__mészáros@@lőrinc 0.061886 __label__organization__arany@@dűlők@@kft. 0.0566624 __label__szállodaipar 0.0396488 $$$ __label__borászat __label__idegenforgalom __label__szállodaipar geography__magyarország person__töröcskei@@istván organization__patricius@@borház@@kft. organization__patricius@@hotel@@kft. genre__hír year__2013 $$$ Patricius Hotel: 3-ról 3-ra $$$ Patricius Hotel: 3-ról 3-ra Veszteségrendezés címén először 3 millió forintról mínusz 54,9 millióra leszállították, majd 57,9 millió forinttal, azaz 3 millió forintra megemelték a tokaji Patricius Hotel Kft. törzstőkéjét. A tőkeemelésben egyforma mértékben vett részt a két tag, a Töröcskei István fő-államadósságkezelő tulajdonában lévő Patricius Invest Zrt., illetve Georges Sándor Kékessy cége, a Sasliget Tanácsadó Kft. Utóbbi üzletember Kékessy Dezső, Orbán Viktor miniszterelnök családi bizalmasa, Kékessy Dezső volt párizsi magyar nagykövet rokona és üzlettársa; a cégcsoport központi vállalkozása, a nemrégiben szintén tőkecsökkentésre kényszerült helyi cég, a Patrícius Borház Kft. is közös vállalkozásuk. A Patricius Hotel tőkerendezésére azért volt szükség, mert a saját tőke a jegyzett tőke fele alá csökkent. A tokaji cég évek óta tervezi a helyi Aranysas szálloda felújítását, de alulmaradtak egy tenderen, amit Ficsor Ádám, a Bajnai-kormány titokminisztere feleségének cége nyert meg.
__label__munkajog 0.999099 __label__külföldi@@munkavállalás 0.998643 __label__foglalkoztatás 0.982568 __label__munkaerőpiac 0.468801 __label__munkanélküliség 0.0695518 __label__pályakezdők 0.0293222 __label__feketegazdaság 0.0179962 __label__idegenrendészet 0.0149671 __label__köztisztviselők 0.0132328 __label__munkaközvetítés 0.00782589 $$$ __label__külföldi@@munkavállalás 1.00001 __label__munkajog 1.00001 __label__foglalkoztatás 0.957922 __label__munkaerőpiac 0.946607 __label__geography__németország 0.847978 __label__geography__ausztria 0.692652 __label__idegenrendészet 0.112805 __label__pályakezdők 0.0550153 __label__munkaidő 0.0474359 __label__geography__hollandia 0.0433758 $$$ __label__külföldi@@munkavállalás __label__munkajog geography__európai@@unió genre__hír year__2004 $$$ Munkavállalási szabályok $$$ Munkavállalási szabályok A csatlakozás óta több régi tagállam is részletezte, illetve kiegészítette, milyen korlátozásokat állít a tízből nyolc újonc elé (kivételnek rendre Ciprus és Málta minősül). Az akadály nélküli országok közé továbbra is csak Írország, Nagy-Britannia és Svédország számít - utóbbiban a tavalyi és tavalyelőtti 6-6 ezer után az idén 10 ezer kelet-közép-európai munkakeresővel kalkulálnak -, míg Görögország, Németország és Olaszország változatlanul adós a konkrétumokkal. Ausztriában a munkáltatónak kell megkérnie a kelet-közép-európai országokból alkalmazni kívánt személy számára a munkavállalási engedélyt (Beschäftigungsbewilligung), és a megszerzéshez több feltételnek kell eleget tennie: alkalmazkodnia kell az országban érvényes fizetési és munkavégzésbeli előírásokhoz; nem sérthette meg korábban a külföldiek foglalkoztatásáról szóló törvényt; nem küldheti el régi munkavállalóját azért, hogy a csatlakozó országokból újat vegyen föl; nem fedhet a munkavállalási engedéllyel illegális munkavégzést; az engedéllyel foglalkoztatni kívánt alkalmazottat korábban nem kaphatták ismételten illegális munkavégzésen Ausztriában. Azt követően, ha valaki egy éven keresztül engedéllyel, legálisan dolgozott Ausztriában - ezt az osztrák foglalkoztatási szolgálat (Arbeitsmarktservice) igazolja számára -, a munkaerőpiac megnyílik előtte, és szabadon vállalhat állást mindaddig, amíg az ország területét ideiglenesnek nem minősíthető időre el nem hagyja. Ugyanez a lehetőség a munkavállaló családtagjai számára nem 12, hanem csak 18 hónap után adott. Belgiumban a munkáltatónak kell először úgynevezett foglalkoztatási engedélyért folyamodnia az illetékes hatóságnál. Ez általában a területi foglalkoztatásügyi hivatal: a brüsszeli régióban az ORBEM-BGDA, a flamandban a VDAB, a vallonban a FOREM és a német ajkúban az ADG. Ha a munkáltató ezt a jóváhagyást megszerzi, akkor az általa alkalmazni kívánt, új tagállamból érkező személy is automatikusan megkapja a munkavállalási engedélyt. A foglalkoztatási engedélyt a munkáltató csak akkor kapja meg, ha a belga munkaerőpiacon „ésszerű határidőn belül”- akár a megfelelő szakmai továbbképzést követően - nem tudná betölteni az adott állást. Finnországban a nyolc kelet-közép-európai új tagállamból érkezők csak a foglalkoztatási hivatal engedélyével folytathatnak keresőtevékenységet. Ez a megkötés ugyanakkor nem vonatkozik a csatlakozás időpontjában Finnországban dolgozó, legalább 12 hónapos, folyamatos munkavállalásra engedélyt kapottakra, valamint az ideiglenesen kiküldött munkavállalókra és családtagjaikra, továbbá az országban tanuló diákokra. Az engedélynek itt is ugyanaz a feltétele, mint Belgiumban: a munkáltatónak igazolnia kell, hogy a finn munkaerőpiacról „ésszerű határidőn belül” nem biztosítható az állás betöltése. A munkavállaló tartózkodási engedélyét ő maga vagy a munkáltató is kérelmezheti a finn diplomáciai képviseletnél, illetve a foglalkoztatási hivatalnál, valamint akár a finn rendőrség helyi őrseinél.
__label__olajipar 0.52343 __label__üzemanyagpiac 0.377551 __label__cégek 0.327678 __label__adócsalás 0.0132328 __label__bűnözés 0.00782589 __label__bioenergia 0.00114357 __label__adó 0.00104223 __label__fúzió 0.000697851 __label__hulladék 0.000656203 __label__élelmiszerpiac 0.000562779 $$$ __label__geography__magyarország 1.00001 __label__olajipar 0.679189 __label__üzemanyagpiac 0.0251888 __label__organization__olajterv@@holding@@kft. 0.00691384 __label__adócsalás 0.00447838 __label__organization__claymore@@trade@@kft. 0.00447838 __label__organization__futball-f@@2007@@kft. 0.00408014 __label__geography__balassagyarmat 0.00338661 __label__organization__airport@@tourist@@bt. 0.00338661 __label__person__fazakas@@istván 0.00318268 $$$ __label__benzinár __label__felszámolás __label__üzemanyagpiac geography__magyarország organization__hungaronafta@@kft. organization__klub@@petrol@@kft. genre__hír year__2013 $$$ Hungaronafta: törölt olajcég $$$ Hungaronafta: törölt olajcég Felszámolási eljárás után törölte a cégbíróság a valaha diszkontbenzinkút-hálózatot működtető, 2010-ben felszámolt Klubpetrol Kft. társtulajdonosát, a 2005-ben árbevétele alapján még a vállalati top 500 középmezőnyében szerepelő Hungaronafta Kft.-t. A delaware-i Globe Commerce and Industry Collaboration Co. tulajdonában álló kft-nek nincs elérhető mérlege, a vállalkozás azonban 2007–2008-ban rendszeres szereplője volt az adóhatóság adóslistájának, legutóbb 122 ezer forintos tartozásával. A Hungaronaftát 1996-ban hozta létre a korábban olajügyek miatt a hatóságok látókörébe került németországi Szentkereszty Pál és élettársa. A Hungaronafta 2000-ben állt össze a Magyar Autóklubbal a Klubpetrol-lánc működtetésére, ahol a Mol árainál tíz forinttal olcsóbban kínálták az üzemanyagot.
__label__filozófia 0.0229874 __label__életmód 0.00226185 __label__tudomány 0.00187757 __label__pszichiátria 0.00129431 __label__okkultizmus 0.00114357 __label__jövőkutatás 0.00104223 __label__vallás 0.000949944 __label__csillagászat 0.000562779 __label__etika 0.000497857 __label__kultúra 0.000414482 $$$ __label__tudomány 0.0600966 __label__életmód 0.00592107 __label__filozófia 0.00592107 __label__pszichiátria 0.00395541 __label__kultúra 0.00289958 __label__geography__magyarország 0.0021257 __label__okkultizmus 0.00193673 __label__person__freud 0.00133502 __label__buddhizmus 0.00125484 __label__person__sigmund 0.000949944 $$$ __label__filozófia __label__vallás genre__cikk genre__keretes year__2003 $$$ Mikor? $$$ Mikor? A New Age-et olyan, igen heterogén eszmék gyűjtőfogalmaként szokták emlegetni, amelyek közös vonása, hogy - keresztény szempontból elítélendő módon - önmegváltást hirdetnek. A „mozgalom” magában foglalja az asztrológiát, a titkos (okkult) tudományokat, a különféle jóslási technikákat, a sokistenhitű pogány vallások feltámasztását, a kristályokban való hitet, a spiritizmust, és ki tudja még, hány új vallást, illetve irányzatot. A mindezeket ötvöző - eredetét az 1960-as évekig visszavezető - mozgalomban az a várakozás is közös volt, hogy hamarosan eljön az aranykor, megalakul a világkormány, véget érnek a háborúk, az éhínség, a nyomor és a diszkrimináció. Mindez egy Új Kor, vagyis a Vízöntő korának jegyében. A Nap 2160 éves csillagkorszakonként (vagy aiónonként) a tavaszi napéjegyenlőségkor más és más csillagképben kel fel az égbolton. Mivel a csillagképek határát az égen nem lehet pontosan meghúzni, így az új korszak kezdetéről is eltérnek a vélemények, a legáltalánosabban elterjedt nézet szerint 1962. február 4-én kezdődött a New Age, amikor a Halak jegyéből a Vízöntőébe lépett az égbolt. A Halak aiónja nagyjából a kereszténység első 2 ezer évére esett, a Vízöntő kora pedig főként olyan régi, illetve új szellemi irányzatokat, vallásokat, mágikus, illetve pogány hitelveket, gyakorlatok újjászületését hozza, amelyeket a kereszténység korábban elnyomott, vagy jelenleg határolódik el tőlük. A 20. században sokáig egységesnek tekintett New Age mozgalom egyébként 1999 végén feloszlott, legalábbis két, e tárgykörben mértékadó amerikai folyóirat - az Esotera és a Gnosis (HVG, 2000. április 8.) - kimondta az eszmerendszer széthullását és elüzletiesedését.
__label__nemzetiségek 0.924152 __label__személy@@elleni@@erőszak 0.754925 __label__kisebbségek 0.256842 __label__zavargások 0.144159 __label__határon@@túli@@magyarok 0.0373369 __label__fegyveres@@konfliktus 0.0145136 __label__társadalom 0.00758724 __label__rendőrség 0.0043415 __label__belpolitika 0.0036036 __label__cigányság 0.00318268 $$$ __label__nemzetiségek 0.949679 __label__geography__vajdaság 0.692652 __label__kisebbségek 0.569863 __label__geography__szerbia 0.562187 __label__személy@@elleni@@erőszak 0.47659 __label__határon@@túli@@magyarok 0.27514 __label__zavargások 0.27514 __label__geography__magyarország 0.22271 __label__rendőrség 0.201823 __label__organization__vajdasági@@magyar@@szövetség 0.100889 $$$ __label__határon@@túli@@magyarok __label__kisebbségek __label__közbiztonság __label__nemzetiségek __label__személy@@elleni@@erőszak geography__szerbia geography__vajdaság person__pásztor@@istván organization__vajdasági@@magyar@@szövetség genre__interjú genre__keretes year__2013 $$$ Romló körülmények $$$ Romló körülmények „Nem hiszem, hogy Temerinben ne lehetne rendet teremteni, ha akarnának. A belváros tenyérnyi, a rendőrök pontosan tudják, hol törhetnek ki incidensek, és kik a felelősök” – mondta a HVG-nek Pásztor István, a legnagyobb vajdasági magyar szervezet, a Vajdasági Magyar Szövetség (VMSZ) elnöke. – Mennyire éleződött ki a helyzet a Vajdaságban? – Megszaporodtak a konfliktusok az utóbbi hónapokban, ám sokkal kevesebb van, mint amennyi 2004–2006 között volt. Az összetűzések egy része nem is nemzeti alapú, és vannak olyan politikai erők, amelyek nem érdekeltek a helyzet normalizálásában, és akkor is farkast kiáltanak, amikor legfeljebb egy egér látszik. Míg az etnikai alapú atrocitásokról sokat írnak, arról kevesebb szó esik, hogy az általános közbiztonság is megromlott: nő a szegénység, gyengül a rendőrség, és egész házsorokat rabolnak ki egyetlen éjszaka alatt. – Tárgyalt Ivica Dacsics miniszterelnökkel is a romló közbiztonságról. Mit sikerült elérnie? – Azt kértem, hogy vizsgálják felül a büntetési tételeket, különösen a nemzetiségek közötti incidensek elkövetőire vonatkozókat, s hogy gyorsítsák fel a bírósági eljárásokat. Megállapodtunk, hogy újabb atrocitások megakadályozása érdekében a rendőrség mellett a csendőrséget is be lehet vetni. – Hogy ítéli meg, valóban kettős mércét használnak a hatóságok a szerb, illetve magyar elkövetők felelősségre vonásában? – Van ebben igazság. Úgy próbálunk segíteni, hogy VMSZ-irodát nyitunk Temerinben, és éjjel-nappal elérhetővé teszünk olyan ügyvédeket, akik a megtámadottak anyagi helyzetétől függetlenül azonnal tudnak intézkedni.
__label__adó 0.995678 __label__adórendszer 0.615098 __label__cégek@@adózása 0.392347 __label__reklám 0.314061 __label__marketing 0.103759 __label__kereskedelem 0.0926978 __label__állami@@költségvetés 0.0758682 __label__gazdaságpolitika 0.0675567 __label__társasági@@adó 0.0446909 __label__multinacionális@@cégek 0.0341104 $$$ __label__geography__európai@@unió 1.00001 __label__geography__magyarország 1.00001 __label__reklám 0.99918 __label__adó 0.9986 __label__adórendszer 0.955329 __label__társasági@@adó 0.839744 __label__cégek@@adózása 0.817585 __label__versenyszabályozás 0.72488 __label__marketing 0.341593 __label__multinacionális@@cégek 0.177821 $$$ __label__adó __label__média __label__reklám geography__európai@@unió geography__magyarország organization__európai@@bizottság organization__magyar@@reklámszövetség genre__hír year__2016 $$$ BRÜSSZELI DÖNTÉS A REKLÁMADÓRÓL, Párhuzamos értelmezések $$$ BRÜSSZELI DÖNTÉS A REKLÁMADÓRÓL Párhuzamos értelmezések Nemcsak a hirdetési iparágra, hanem az egész gazdaságra káros a reklámadó – így reagált a Magyar Reklámszövetség az Európai Bizottság pénteki döntésére. Brüsszel úgy véli, a magyarországi reklámadó nem felel meg az uniós jogszabályoknak, ám nem magával az adóval van baja, hanem annak progresszivitásával. Emiatt 2015 tavaszán a köznyelvben lex RTL-ként emlegetett adó beszedését is megtiltotta. Az Országgyűlés időközben módosította a jogszabályt, így a 0–50 százalékos kulcsok helyett egységesen 0,53 százalékos adót állapított meg, de 100 millió forintos bevétel alatt megtartotta a 0 százalékot is. Utóbbi az Európai Bizottság szerint kimeríti a tiltott állami támogatás fogalmát. Ezért nem is a teher eltörlését várja el – ezt nem is tehetné, hiszen a közvetlen adóztatás tagállami hatáskör –, hanem azt, hogy az állam minden érintettől szedje be az adót. A magyar kormány tiltakozott, a nemzetgazdasági tárca pedig az adó megtartása mellett kardoskodik. Érvelésében azonban másra helyezte a hangsúlyt. Megvédené „azt az innovatív magyar kezdeményezést, amellyel a reklámtevékenységet végző világcégektől is beszedhető az állami költségvetést megillető adó” – utal a tárca közleménye a törvény Google-adóként emlegetett, idén tavasszal elfogadott módosítására.
__label__jog 0.956644 __label__uniós@@támogatás 0.859674 __label__nemzetközi@@jog 0.217348 __label__versenyszabályozás 0.168867 __label__gazdaság 0.140346 __label__jogalkotás 0.0396488 __label__kiadatás 0.0216253 __label__közjegyzők 0.019134 __label__biotechnológia 0.0128312 __label__integráció 0.0124417 $$$ __label__geography__európai@@unió 1.00001 __label__jog 0.999566 __label__organization__európai@@bíróság 0.997459 __label__organization__európai@@bizottság 0.987956 __label__uniós@@támogatás 0.904661 __label__versenyszabályozás 0.899131 __label__organization__európai@@parlament 0.812877 __label__gazdaság 0.507822 __label__nemzetközi@@jog 0.300756 __label__geography__eurózóna 0.250923 $$$ __label__állampolgári@@jogok __label__bevándorlás __label__jog geography__európai@@unió geography__franciaország genre__cikk genre__keretes year__2010 $$$ Kötelességszegési eljárás $$$ Kötelességszegési eljárás Az Európai Bizottság (EB) október 15-éig adott határidőt a romákat kitoloncoló Franciaországnak, hogy átültesse nemzeti jogrendjébe az európai állampolgárok szabad mozgását garantáló 2004-es direktívát. Brüsszel egyúttal kötelezettségszegési eljárás indításával fenyegette meg Párizst, ha nem tesz eleget a felhívásnak. A franciák ugyanakkor elégedetten fogadták, hogy az EU nem vádolta meg őket faji diszkriminációval. Az uniós kötelezettségszegési eljárás akár évekig is eltarthat, a menete a következő: 1. Az eljárás akkor indul meg, ha az EB úgy véli, hogy egy tagállam nem az uniós jognak megfelelően jár el. 2. Az EB hivatalos figyelmeztető levelet küld a tagállamnak, amely kifejtheti álláspontját. 3. Az EB megfogalmazza indoklással ellátott véleményét, határidőt szab a tagállamnak, hogy igazodjon az uniós joghoz. 4. Ha a tagállam ragaszkodik álláspontjához, Brüsszel az Európai Bíróság elé viszi az ügyet. 5. Ha a bíróság úgy dönt, hogy a tagállam továbbra is megsérti az uniós normát, akár pénzbírságot is kiszabhat. Forrás: Európai Bizottság
__label__bűnözés 0.880807 __label__gazdasági@@bűnözés 0.115971 __label__szerencsejáték 0.106701 __label__csalás 0.0600966 __label__vagyon@@elleni@@bűnesetek 0.0259674 __label__vámbűntettek 0.0203424 __label__pénzmosás 0.0185566 __label__bűnmegelőzés 0.0116973 __label__pénzhamisítás 0.00858749 __label__lottó 0.00807199 $$$ __label__bűnözés 0.993317 __label__geography__olaszország 0.629785 __label__gazdasági@@bűnözés 0.384922 __label__csalás 0.0980893 __label__szerencsejáték 0.0758682 __label__bűnüldözés 0.033096 __label__szervezett@@bűnözés 0.0132328 __label__korrupció 0.0106625 __label__vagyon@@elleni@@bűnesetek 0.0103382 __label__vámbűntettek 0.00758724 $$$ __label__lottó __label__szerencsejáték __label__csalás __label__bűnözés geography__olaszország genre__cikk year__1999 $$$ Lottócsalás Olaszországban, Irányított szerencse $$$ Lottócsalás Olaszországban Irányított szerencse Százmilliárd líra értéket meghaladó és hosszú évekre - akár egy évtizedre is - visszanyúló csalássorozatra derült fény a milánói lottóhúzásokon: a szerencsekerékből rendszeresen előre megjelölt, s egy bűnszövetkezet tagjai által megjátszott számokat tartalmazó golyókat húztak ki. A botrány nagy hullámokat vert, de az olaszok játékszenvedélye a jelek szerint mit sem csökkent. A vizsgálatot a monzai ügyészség folytatja, még a múlt év októberében tett feljelentés alapján. A feljelentő az ügy főszereplőjének, az olasz szerencsejáték-felügyelet milánói kirendeltsége érintett tisztviselőjének a felesége, aki nem bírta tovább a férjét hatalmában tartó bűnszövetkezet zsarolását, fenyegetéseit, és védelmet kérve kipakolt a rendőrségnek. Ekkor már a rendőrség egyik nyomozója a szállongó mendemondák, szaporodó gyanús jelek nyomán hónapok óta dolgozott az ügyön - hogy tudniillik a milánói lottóhúzáson kijött számokat egy bűnszövetkezet „irányítja” -, s fedett ügynökként a szóban forgó köztisztviselő, Giuseppe Aliberti közelébe is sikerült odaférkőznie, így a feleség feljelentése csak a végső megerősítést és bizonyítékot szolgáltatta ahhoz, hogy az igazságszolgáltatás megtegye a kellő lépéseket. Az elrendelt telefonlehallgatások azután elegendő bizonyítékot szolgáltattak a január közepén foganatosított letartóztatásokhoz; máig 12 személyt vettek őrizetbe. Aliberti vádalkut kötött a hatóságokkal: teljes feltáró vallomása fejében szabadlábon védekezhet. Olaszországban a lottó valóságos nemzeti intézmény, a harmincas évek óta változatlan formában játsszák. Tíz városban (Bari, Cagliari, Firenze, Genova, Milánó, Nápoly, Palermo, Róma, Torino, Velence) rendeznek húzásokat hetente egyszer, szombaton (1997 márciusa óta a műemlékek és műkincsek helyreállítása céljára immár szerdánként is). 90 számból ötöt kell eltalálni; már egy találatra is fizetnek nyereményt - 11-szeres pénzt -, a telitalálatért pedig a fogadási összeg egymilliószorosát. A húzások a szerencsejáték-felügyelet kirendeltségein történnek, 4 tagú sorsolási bizottság és 3 tagú közjegyzői ellenőrző bizottság jelenlétében. Az ovális, kosárszerű szerencsekerékbe 90 szétcsavarható fémgolyót helyeznek, belsejükben négyrét hajtott cédulákon a 90 számmal, majd a megforgatás után bekötött szemű gyerekek húzzák ki az öt golyót az öt számmal. A milánói csalás igen egyszerű, de hatásos módon folyt: a golyók közül a néhány kiválasztottat fémtisztítóval fényesebbre súrolták, mint a többit, a lazán bekötött szemű, kipislogó gyerekeknek - akik általában a kirendeltségi munkatársak családjaihoz tartoztak - pedig megmondták, hogy a fényes golyókat kell kihúzniuk. Ezt megkönnyítette nekik a kosarat forgató, s szintén beavatott hölgy, aki úgy ügyeskedett, hogy lehetőleg ezek a golyók essenek kézre. Aliberti rokonsága és ismerősei, az ismerősök ismerősei, tehát a beavatottak egészen egy apuliai bűnbandáig, amely rendszeresen játszott és nyert a milánói lottón, a számok ismeretében köthettek így nyerő fogadásokat. A letartóztatottak egyike, egy milánói közterület-felügyelő rendőr számláján nem kevesebb, mint 4 milliárd lírát találtak a nyomozók. A dolog éveken át folyt, s a múlt év februárjában csak azért szakadt meg, mert Alibertit a szerencsejáték-felügyelettől áthelyezték az adóhivatalba. Az apuliai bűnbanda attól fogva folyamatosan zaklatta és fenyegette - még színlelt merényletet is elkövettek a fia ellen, több lövést adva le annak gépkocsijára -, hogy a felügyeleten szerzett helyismerete és kapcsolatai révén folytassa az irányított sorsolásokat. A feleség végül félelmében tett feljelentést a zsarolók ellen, de ezzel egyben leleplezte a lottócsalást is. „A lakosság jóhiszeműségével ismét visszaéltek korrupt és csaló köztisztviselők” - nyilatkozta a közfelháborodás nyomán Vincenzo Visco pénzügyminiszter. A parlament pénzügyi bizottsága vizsgálatot sürget. A lottót bonyolító koncessziós társaság, a Lottomatica illetékesei azt bizonygatják, hogy ők minden óvintézkedést megtettek és megtesznek hasonló esetek megelőzésére. Arra, hogy miért bekötött szemű gyerekekkel húzatják ki a számokat, és miért nem alkalmaznak például másutt jól bevált sorsológépeket, azt a kitérő választ adták, hogy a „gyerekek alkalmazása része a sok évtizedes hagyománynak, s a tiszta kéz képzete kötődik hozzájuk”. Valójában a jelenlegi sorsolási rendhez ragaszkodik a televízió is, mert ez sokkal mozgalmasabb, mint a gépsorsolás, s ezért jobban el is adható a hirdetőknek. Aliberti vallomása szerint egy-egy sorsoláson - hogy szóródjanak a nyeremények - általában 7-8 golyót készítettek elő fényesítéssel a kihúzásra. A „jó számok” továbbadásáért ő általában a nyeremény 10 százalékát kapta. Mielőtt a felügyeletre került, lottózóirodát tartott fenn, s kiterjedt ismeretségi körrel rendelkezett. A fényesített golyók technikáját egyébként nem ő találta ki, hanem felügyeleti főnökétől és elődjétől vette át; a csalás 8-10 évre visszamenően folyt már, s lakat alá került ez a főnök is. A letartóztatottak egyelőre a délvidéki zsarolóbanda hat tagja és a felügyelet négy érintett tisztviselője, de a kör valószínűleg még bővül. A nyomozó hatóság ugyanis most azt vizsgálja, hogy az elmúlt években kik nyertek a milánói lottón. Miután a 4,5 millió lírát meghaladó kifizetések névre szóló csekken vagy bankátutalással történtek, maradt követhető nyomuk. A felügyelet már átadta a több számítógépes lemezre kiterjedő adathalmazt a nyomozó hatóságoknak, s azok most - informatikai szakemberek segítségével - megpróbálják kibányászni ebből a halmazból azokat, akik „trükkös nyereményhez” jutottak az elmúlt években nagy összegű három- és négytalálatos szelvényeikkel, hogy őket is bűnrészesként eljárás alá vonják. Akadt olyan, aki már önként jelentkezett, s olyan is, aki azért kopogtat a hatóságnál, mert tisztázni szeretné magát. A lottózó tömegek vegyes érzelmekkel fogadták a botrányt. „Már megint minket vertek át a trükkjeikkel az ügyeskedők” - mondták a legtöbben, s főleg a milánóiak által meglehetősen lenézett délvidékiek, nápolyiak, akik annak örülnek, hogy ebből a csalásból ők kimaradtak, s ezúttal nem rajtuk csattan az ostor. Az országos lottóláz, amely a tavaly októberi szupernyeremény óta tart, a jelek szerint nem csökkent. A Polgári Jogi Mozgalom civil szervezet vezetője felvetette, ezek után le kellene állítani az összes sorsolást, és kivizsgálni, nincsenek-e szabálytalanságok a többi húzáson is - hiszen terjengenek híresztelések a velencei, genovai és palermói húzások kétes tisztaságáról is -, ennek azonban nem sok híve akadt. Egy másik javaslat, hogy tartsák az összes sorsolást Rómában, s rögzítsék kamerákkal azok minden mozzanatát, akkor is, ha nem kerülnek tévéadásba. A Lottomatica nem zárkózott el ez elől, de egyelőre bizonytalan, hogy megvalósul-e. A Fogyasztóvédelmi Szövetség (Codacons) viszont azzal a követeléssel állt elő, hogy a szerencsejáték-felügyelet kártalanítson minden egyes lottózót, aki az elmúlt években csalás áldozata lett, hiszen a számok manipulálásával megfosztották a nyerési esélytől. Ennek megvalósítása azonban lehetetlen, hiszen a többség nem őrzi meg lejárt szelvényeit. Áthidaló megoldásként a Codacons azt is elfogadhatónak tartaná - egyfajta „kollektív kárpótlásként” -, hogy minden milánói lottózó kapjon a következő sorsolások egyikén ingyen 5000 líra (650 forint) értékű szelvényt. Egy közvélemény-kutató felmérése szerint a botrány nyomán az olaszok 55,2 százaléka elveszítette hitét a szerencsejátékok tisztaságában, a lottótársaság adatai viszont azt mutatják, hogy a szelvényszám nemhogy csökkenne, nőtt.
__label__politika 1.00001 __label__nemzeti@@függetlenség 0.692652 __label__történelem 0.50001 __label__külpolitika 0.164526 __label__autonómia 0.0716012 __label__államszervezet 0.0185566 __label__népszavazás 0.0109969 __label__katonai@@beavatkozás 0.00735583 __label__békekötés 0.0062999 __label__háború 0.0042088 $$$ __label__politika 1.00001 __label__geography__grúzia 0.999642 __label__geography__dél-oszétia 0.986373 __label__történelem 0.928419 __label__nemzeti@@függetlenség 0.890304 __label__geography__oroszország 0.468801 __label__geography__abházia 0.414909 __label__person__eduard 0.27514 __label__geography__bosznia-hercegovina 0.140346 __label__autonómia 0.136618 $$$ __label__autonómia __label__kisebbségek __label__nemzeti@@függetlenség __label__nemzetiségek __label__politika __label__történelem geography__dél-oszétia geography__grúzia genre__cikk genre__keretes year__2008 $$$ A válság két évtizede $$$ A válság két évtizede Dél-Oszétiában – csakúgy, mint Abháziában – úgy erősödtek a függetlenségi törekvések, ahogyan önálló államként fokozatosan stabilizálódott a Szovjetunióból kivált Grúzia. 1989 novemberében az akkor még a Grúz Szovjet Szocialista Köztársaság autonóm területeként működő Dél-Oszétia népképviselőinek tanácsa autonóm köztársasággá nyilvánította a térséget. A grúz legfelső tanács azonban alkotmányellenesnek minősítette a döntést, amelyet nem egészen egy évvel később újabb hasonló követett: 1990 szeptemberében már a Szovjetunióból kiválni készülő Grúziától való függetlenségét kiáltotta ki Dél-Oszétia – erről 1992 januárjában 99 százalékban igen voksokat hozott népszavazást is tartottak. A referendum jogszerűségét sem Tbiliszi, sem Moszkva nem ismerte el, sőt Tbiliszi válaszul még a maradék autonómiájától is megfosztotta a rebellis régiót. Chinvaliban – meglehetősen körmönfont jogi érveléssel – egyebek között azzal igyekeznek alátámasztani az önállósági törekvéseket, hogy 1991 tavaszán Grúzia Dél-Oszétia nélkül lépett ki a Szovjetunióból, és mivel akkor egyoldalúan érvénytelenítette az év végéig, a Szovjetunió feloszlatásáig még érvényes szövetségi törvényeket, nem tekinthető a szakadár térséget magában foglaló szovjet Grúzia jogutódjának. Ráadásul Grúzia nem, Dél-Oszétia viszont részt vett a Szovjetunió fennmaradásáról 1991. március 17-én tartott népszavazáson, nem voksoltak viszont a szakadár területen két héttel később, amikor Grúziában volt referendum az ország függetlenségéről. 1991 januárjában a grúz belügyi erők megpróbálták az ellenőrzésük alá vonni Chinvalit, de kudarcot vallott a kísérlet, amelyet szórványos összecsapások követtek, majd 1991 végén – akkor, amikor Tbilisziben puccsal megbuktatták az ellenzéki íróból lett nacionalista államfőt, Zviad Gamszahurdiát – polgárháború tört ki. Az összecsapások elől tízezrek menekültek a szomszédos, Oroszországhoz tartozó Észak-Oszétiába, grúz nemzetiségű lakosainak jelentős része elhagyta Chinvalit. 1992 júliusában a már a volt szovjet külügyminiszter, Eduard Sevardnadze vezette Grúzia és Oroszország Dagomiszban megállapodást írt alá az összesen 2-4 ezer emberéletet követelő konfliktus lezárásáról. Ez rendelkezik arról is, hogy a válságövezetben orosz, grúz és oszét kéksisakosok gondoskodnak a béke fenntartásáról. A következő évek viszonylag békésen teltek, igaz, közben elfogadták Dél-Oszétia alkotmányát, himnuszát, 1996-ban pedig megtartották az első elnökválasztást. 2001 decemberében került hatalomra a jelenlegi elnök, Eduard Kokojti, aki a következő év tavaszán már azt kérte Moszkvától, ismerje el Dél-Oszétia függetlenségét, és a köztársaságot fogadják be Oroszországba. Miután 2004 elején elfoglalta a grúz elnöki posztot, Mihail Szaakasvili következetesen a grúz földek újraegyesítésére törekedett, egyszersmind igyekezett elérni, hogy Dél-Oszétiában nemzetközi kéksisakosok váltsák fel a válságban érintett Oroszország katonáit. A tbiliszi parlament 2006 februárjában határozatban szüntette be a békefenntartó missziót a grúz–oszét konfliktusövezetben, és intervenciónak minősítette a régióban tett orosz lépéseket, öt hónappal később pedig már az orosz békefenntartók azonnali kivonását sürgették a képviselők. 2005 januárjában, az Európa Tanács parlamenti közgyűlésén, Strasbourgban Szaakasvili még békegesztust tett Dél-Oszétiának: széles körű autonómiát kínált neki az egységes grúz államon belül. Eduard Kokojti azonban határozottan visszautasította az ajánlatot. Dél-Oszétia független köztársaság, szó sem lehet egységes grúz államról – mondta, és Chinvali tavaly novemberben megerősítette ezt az álláspontját, amikor Oroszországtól és a nemzetközi szervezetektől újra a függetlenség elismerését kérte.
__label__állami@@költségvetés 0.843905 __label__pénzügy 0.016413 __label__egészségügy 0.00281093 __label__államháztartás 0.00264167 __label__katonai@@kiadások 0.00248262 __label__pártprogram 0.0021257 __label__társadalombiztosítás 0.00193673 __label__országgyűlési@@ülésnap 0.00187757 __label__nyugdíjbiztosítás 0.00160785 __label__társadalombiztosítási@@önkormányzat 0.000979752 $$$ __label__geography__magyarország 1.00001 __label__állami@@költségvetés 0.300756 __label__pénzügy 0.00858749 __label__gazdaság 0.00691384 __label__organization__fidesz 0.0036036 __label__államháztartás 0.00318268 __label__egészségügy 0.00256091 __label__társadalombiztosítás 0.00151118 __label__pártprogram 0.00121659 __label__nyugdíjbiztosítás 0.000765406 $$$ __label__állami@@költségvetés __label__jogalkotás __label__országgyűlés geography__magyarország organization__mszp genre__cikk genre__keretes year__2010 $$$ A partvonal mellől $$$ A partvonal mellől Több mint 1300 módosító indítványt nyújtottak be tavaly a költségvetés tervezetéhez a Fidesz politikusai, szakmányban gyártva az irományokat, egyebek mellett sportlétesítmények, fő-, mellék-, elkerülő és kerékpárutak, orvosi rendelők, óvodák, iskolák, játszóterek és ravatalozók építésére, felújítására. Az obstrukcióval felérő javaslatdömping mára elenyészett, a kormánypárti padsorokban a tavalyi beadványok többségéről megfeledkeztek, saját kormányuk tervezetét nem óhajtották ezekkel az ötletekkel megbolygatni. Nem úgy, mint néhány MSZP-s honatya, akik leporolták a tavalyi fideszes módosítókat, és azok közül többtucatnyit ismét beadtak, immár saját nevük alatt. Lukács Zoltán, Gúr Nándor, Varga László, Gőgös Zoltán, Pál Béla vagy Garai István Levente az indoklásban utalt is arra, hogy a javaslatokat a Fidesz országgyűlési képviselői a 2010. évi költségvetési törvény vitájában már el akarták fogadni, az előirányzatokat azonban a jövő évi költségvetés tervezete mégsem tartalmazza. „A módosító javaslat benyújtásával az MSZP meg kívánja adni a lehetőséget a Fidesz képviselőinek, hogy a javaslat támogatásával – saját korábbi kezdeményezéseikkel összhangban – segítsék Magyarország fejlődését és a helybeli emberek életét” – jegyzik meg a beterjesztők, akik biztosra vehetik, hogy a fricska nem talál célba. Mint ahogy feltehetően a párt komoly módosító indítványai sem. Ezek közül az egyik, a Mesterházy Attila pártelnök, Szekeres Imre és társaik által jegyzett indítvány megkímélné a magán-nyugdíjpénztári tagokat megtakarításaik „államosításától”, ellenzi azt a fideszes törekvést, hogy a vagyonból 530 milliárd forintot folyó kiadásokra fordítson a kormány, és nem emelné fel a munkavállalók nyugdíjjárulékát 9,5-ről 10 százalékra, viszont a munkaadók által fizetendő járulékot 3 százalékponttal csökkentené. A javaslat a kieső bevételeket egyebek mellett az szja második kulcsának (5 millió forintos jövedelem felett 32 százalék) fenntartásával, illetve a társasági adó változatlanságával ellensúlyozná. Az azonban a módosítóból nem derül ki, elutasítják-e a szocialisták a jövő évi magán-nyugdíjpénztári tagdíjak becsatornázását is a központi költségvetésbe. Az MSZP-vezérkar másik indítványa az állami kiadások megspórolásával 230,9 milliárd forintot csoportosítana át, amelyből 62,2 milliárd forint a munkahelyteremtést, 21 milliárd a közfoglalkoztatást, 30 milliárd az egészségügyi dolgozók béremelését, 35 milliárd a családi pótlék 10 százalékos emelését, 3 milliárd a tűzoltók túlórapénzének kifizetését szolgálná; ennek értelmében a nyugdíjakat nem 3,8 százalékkal, hanem 4,8 százalékkal kellene megemelni. A hosszú évek óta megszokott parlamenti koreográfia szerint azonban az ellenzéki indítványok elfogadására nincs esély, így az sem zavaró, hogy a számítások meglehetősen elnagyoltak, és természetesen ezekből is hiányoznak a hatásvizsgálatok.
__label__egészségügy 0.956644 __label__kormányátalakítás 0.156115 __label__kormány 0.122533 __label__társadalombiztosítás 0.0216253 __label__egészségbiztosítás 0.0103382 __label__háziorvosi@@rendszer 0.00758724 __label__gyógyszer-kereskedelem 0.00299103 __label__közigazgatás 0.00299103 __label__kórházak 0.00272499 __label__társadalombiztosítási@@önkormányzat 0.00248262 $$$ __label__geography__magyarország 1.00001 __label__egészségügy 0.951152 __label__kormányátalakítás 0.250923 __label__kormány 0.144159 __label__person__mikola@@istván 0.140346 __label__organization__egészségügyi@@minisztérium 0.0488678 __label__gyógyszer-kereskedelem 0.033096 __label__organization__szociális@@és@@családügyi@@minisztérium 0.016413 __label__organization__országos@@egészségbiztosítási@@pénztár 0.0106625 __label__organization__magyar@@gyógyszerészkamara 0.0103382 $$$ __label__egészségügy __label__kormány geography__magyarország person__mikola@@istván organization__egészségügyi@@minisztérium genre__cikk author__molnár@@patrícia year__2001 $$$ Miniszterváltás után az egészségügyben, Tüneti kezelés $$$ Miniszterváltás után az egészségügyben Tüneti kezelés Pénzügyi berkekben visszafogottsággal és némi kétkedéssel tekintenek Mikola István új egészségügyi miniszternek és frissen verbuvált csapatának az ágazat szabályozását, a privatizációt, az amortizáció elismerését, a források bővítését érintő elképzeléseire, amelyekkel a tárca vezetője és a Budapesti Orvosi Kamara éves közgyűlése részvevőit is megismertette a múlt héten. „Sokan V betűt formáznak ujjukkal, ha felismernek a közlekedési lámpánál” - érzékeltette Mikola István egészségügyi miniszter egy múlt heti sajtótájékoztatón, hogy eddigi nyilatkozatai, a közvélemény által már megismert programja, ágazatátalakítási törekvései pozitív visszhangot váltottak ki az utca emberéből. A szakma pedig egyenesen lelkesedik az egészségügyet átformáló miniszteri écákért, legalábbis ha fokmérőnek tekinthető, hogy a Budapesti Orvosi Kamara múlt szombati éves közgyűlésén „még a csilláron is lógtak” a résztvevők, akik hosszú vastapsra érdemesítették, hozzászólásaikban pedig támogatandónak ítélték Mikola elképzeléseit. Mikola, aki január 1-je óta birtokolja a bársonyszéket, nem sokat teketóriázva alakította át a tárca vezérkarát: megvált - az előd, Gógl Árpád „rossz szellemeként” is emlegetett - Varga Zoltán helyettes államtitkártól, továbbá két miniszteri biztostól, Kilényi Gézától és Fodor Miklóstól, feloszlatta „az ügyvédi irodáknak évekre munícióval szolgáló” paraszolvenciabizottságot, emellett kezdeményezte az év eleje óta a tárca felügyelete alá tartozó Országos Egészségbiztosítási Pénztár (OEP) főigazgatójának és két főigazgató-helyettesének a menesztését. Mindkét helyen szervezeti összevonásra s mintegy 30 százalékos létszámszűkítésre is sor került, kerül. Méghozzá állítólag javarészt fájdalom- és költségmentesen, gondoskodva az elbocsátottak elhelyezéséről, megtakarítva ezáltal a végkielégítést. Többen kételyekkel fogadják azonban, hogy a Mikola által összeállított csapat egytől egyig - a miniszteri megfogalmazásban - „Maradonákból” állna, akik képesek lesznek a rájuk váró, „gigásziként” aposztrofált teendők véghezvitelére. A szociális tárcától közigazgatási, illetve helyettes államtitkári posztra visszaigazolt Pulay Gyula, illetve Páva Hanna visszatérését elégedettség kísérte: korábban a minisztériumban mindketten bebizonyították, hogy képesek „gatyába rázni” a rájuk váró közgazdasági, illetve nemzetközi jogharmonizációs területeket. Sokaknak van fenntartása viszont a Pulay elődjeként „elhanyagolható” teljesítményt nyújtó Oberfrank Ferenc OEP-főigazgatói kinevezésével kapcsolatban. „A kutatóorvosi múltú Oberfrank a sokat kritizált korábbi főigazgató, Lampé Zsolt mellett labdába sem rúgna” - vélekedett a személycseréről egy mindkettejüket és az egészségbiztosítási feladatokat is jól ismerő, neve elhallgatását kérő szakember. Aligha véletlen, hogy Oberfrankot Mikola „kézi vezérléssel” irányítja: az új főigazgató minden reggel a miniszternél kezdi a napot, s csak az egyeztetést követően láthat hozzá teendőihez. Az egészségbiztosító vezérlését nehezíti, hogy az elmúlt évtized gyakori személycseréi következtében főosztályvezetői, osztályvezetői szinten is megingott a szakmai hozzáértés. A területen „régi harcosnak” számító és a miniszter bizalmát maradéktalanul élvező, a két főigazgató-helyettesi poszt egyikére kinevezett Kamenitzky Istvánnak viszont alighanem meg kell dolgoznia tekintélye visszaszerzéséért: ő ugyanis ugyanerről a rangról és ezzel együtt az OEP informatikai felügyeletéről éppen az országos vényellenőrzési rendszer körüli botrány idején mondott le (HVG, 1997. április 19.). Azt egyelőre csak találgatni lehet, hogy a bulldogtermészetűként emlegetett Mikola mekkora hajlékonyságra, illetve konfrontációra kényszerül majd céljai elérése érdekében. Január végére dől el, sikerül-e megakadályoznia a tárcafeladatok egy részének közhasznú társaságba vitelét (HVG, 2001. január 20.), februárra pedig, hogy milyen változtatásokat tud majd elfogadtatni a kabinettel az egészségügy jogi szabályozását illetően. Minisztertársainak egyetértése azonban édeskevés lesz egyik-másik elképzelése valóra váltásához, hiszen akad köztük kétharmados parlamenti többséget igénylő törvény is. A Mikola által „salátatörvénynek” nevezett, tervei szerint az Országgyűléshez bő egy hónapon belül benyújtandó, több egészségügyi törvény módosítását szolgáló javaslat a legsürgetőbb problémák megoldására hozna gyógyírt. Ilyennek tartja a miniszter a kórházi ágyszámcsökkentést kikényszerítő, úgynevezett kapacitástörvény visszavonását, a kórházak jövedelmező részlegei kiprivatizálásának megtiltását, az egészségügyi alapellátásban az eszközamortizáció elismertetését, továbbá az önkormányzati törvény - kétharmados rábólintást feltételező - módosítását. Egyelőre apró jelek utalnak arra, hogy az új egészségügyi miniszter néhány dologban máris visszakozott, vagy legalábbis elhamarkodottan nyilatkozott. Eleinte például a kormány és a gyártók közti hosszú távú gyógyszerár-megállapodással kapcsolatos szándéknyilatkozat (HVG, 2000. december 23.) felülvizsgálatát emlegette arra hivatkozva, hogy a társadalombiztosítási (tb) támogatású készítményekre előnyösebb szerződés is köthető, mint az infláció 70 százalékát elismerő áremelés. A felülvizsgálat azonban elmarad: a múlt héten ugyanis a miniszter már arról tájékoztatta a sajtót, hogy az új árak kihirdetését követően valószínűleg március 1-jétől változnak majd a gyógyszerek árai. „Ez hosszabb távú feladat, erre ebben a ciklusban már nem kerülhet sor” - válaszolta Mikola múlt szombaton egy újságírói kérdésre, amely azt firtatta, hogy korábbi nyilatkozata alapján a szakmai felügyelet megszerzését követően mikor kaparintja meg az idén már több mint 840 milliárd forintra rúgó Egészségbiztosítási Alap feletti pénzügyi ellenőrzést. A Pénzügyminisztérium (PM) azonban nemcsak ebben a ciklusban, hanem - az állami költségvetésbe 2001-től beaplikálva - egyszer s mindenkorra jó helyen látja saját magánál az alap pénzügyi felügyeletét. Annál is inkább, mert az alap hiánya mögött „készfizető kezesként” az állam korlátlan garanciát vállal, s az ilyesmit a József nádor téren szokás intézni. Ugyanezen okból nehezen képzelhető el, hogy a pénzügy hajlana Mikola javaslatára, miszerint a tb-járuléktartozások behajtását ezentúl az adóhatóság helyett egy másik szervezet végezze. Az egészségügyi alapellátás privatizációjának kiterjesztése érdekében a PM a HVG értesülései szerint hajlik a háziorvosi praxis hitelfeltételeinek rendezésére, óvatosabb azonban az amortizációs (eszköz-visszapótlási) költségek elismerésében, valamint abban, hogy az ellátási felelősséget a települési önkormányzatok helyett a háziorvosi szolgálatokra ruházzák, mert ez a helyhatóságok hatáskörének kiüresedését, anyagi és politikai felelősségének csökkenését eredményezné. Az amortizáció elismerésére a PM eleinte évente csak 2-3 milliárd forintot szánna, szemben az egészségügyi miniszter által kalkulált 5-10 milliárddal, ami egyébként csak a műszerek, eszközök visszapótlását tartalmazza, az ingatlanokét nem. Nem támogatják a pénzügynél Mikolának azt az igényét sem, hogy a dohány- és alkoholtermékek jövedéki adójának egy részéből finanszírozza a büdzsé az egészségügyet, egyebek között a források címkézését elutasítva, valamint arra hivatkozva, hogy az idén több mint 51 milliárddal kell kiegészíteni az egészségbiztosítás kasszáját. Az egészségügyi bérfeszültségek enyhítésére viszont a kormányfőtől kapott ígéretet Mikola, más kérdés, hogy a szóba jöhető - értesüléseink szerint mintegy 10 milliárd forintos évközi - bérintézkedés legfeljebb „fájdalomcsillapításra” elegendő. Forráshoz jut az egészségügy a Széchenyi-tervre szánt summából is - jelentette be szombaton a miniszter -, amit az informatikai rendszerek egységesítésére és az intelligens betegkártyák kibocsátására költenének; a kórelőzményeket, egészségügyi adatokat is tartalmazó csipkártyával minden állampolgár rendelkezne. Mindez és a két évre bebetonozott költségvetés keretei között eddig elhangzott konkrét ígéret kevésnek tűnik ahhoz, hogy a ciklus végén is V betűvel üdvözöljék majd az egészségügyi tárca vezetőjét. MOLNÁR PATRÍCIA
__label__jog 0.941664 __label__polgári@@jog 0.718604 __label__emberi@@jogok 0.0373369 __label__jogalkotás 0.0302246 __label__fogyatékosok 0.0136468 __label__családjog 0.0128312 __label__állampolgári@@jogok 0.00885735 __label__büntetőjog 0.00735583 __label__alkotmány 0.00691384 __label__büntetőeljárás@@jog 0.0043415 $$$ __label__geography__magyarország 1.00001 __label__polgári@@jog 0.943358 __label__jog 0.904661 __label__jogalkotás 0.0503406 __label__családjog 0.0154346 __label__emberi@@jogok 0.00782589 __label__fogyatékosok 0.00539494 __label__büntetőeljárás@@jog 0.00491541 __label__örökbefogadás 0.00281093 __label__munkajog 0.00281093 $$$ __label__fogyatékosok __label__jog __label__polgári@@jog __label__választási@@rendszer geography__magyarország genre__cikk author__fahidi@@gergely year__2007 $$$ FORMÁLÓDÓ PTK.-SZABÁLYOK, Urnanyitás $$$ FORMÁLÓDÓ PTK.-SZABÁLYOK Urnanyitás A cselekvőképesség korlátozása önmagában nem jelentené a választójog elvesztését - derül ki az új Ptk. koncepciójából. „Civilizáltabb, az emberi méltóságot a mainál sokkal inkább tiszteletben tartó szabályozást szeretnénk bevezetni” - foglalta össze Gadó Gábor, az Igazságügyi és Rendészeti Minisztérium szakállamtitkára a polgári törvénykönyv (Ptk.) mentálisan hátrányos helyzetű személyekre vonatkozó változtatásának a célját. A tárca új elképzelései szerint meg kell szüntetni a felnőtt korú személyek esetében a cselekvőképesség általános kizárását, és minden esetben csak az érintett érdekeinek leginkább megfelelő, pontosan körülhatárolt korlátozást mondhat ki majd a bíróság. Mindehhez alapul szolgálhat egy, a magyar jogba e héten beemelt ENSZ-egyezmény, kimondva, a cselekvőképesség korlátozása nem egyszerűen „orvosi” kérdés. Jelenleg az alkotmány kirekeszti a szavazati joggal rendelkezők köréből az elmeállapotuk miatt cselekvőképtelen vagy korlátozottan cselekvőképes személyeket, vagyis úgy kezeli őket, mint azokat, akik szabadságvesztés-büntetésüket töltik, vagy kényszergyógykezelés alatt állnak. Az új Ptk. koncepciója szerint viszont a 18 éven felüliek körében csak az nem rendelkezik majd szavazati joggal, akiről bíróság külön kimondja, hogy cselekvőképességének korlátozása kiterjed politikai jogainak gyakorlására is. A Központ a Mentális Sérültek Jogaiért Alapítvány összesítése szerint 2006-ban 40 812 személy élt cselekvőképességét kizáró, 19 202 azt korlátozó gondnokság alatt, sőt 6189 olyan személyt is nyilvántartottak, akinek a gondnoksági fokozata ismeretlen volt. Elvben ez majd két kisebb országgyűlési egyéni választókerület szavazóinak megfelelő népesség. Igaz, az érintettek döntő többsége feltehetőleg a tervezett új szabályok alapján sem lesz voksolásra jogosult. Jogi helyzetük viszont alapvetően megváltozhat, emberi méltóságukra a jelenleginél nagyobb figyelmet kell szentelniük a hatóságoknak az új Ptk. 2010-re tervezett hatálybalépését követően. Az egyedüli cél az ígéretek szerint az lehetne, hogy magát az érintett személyt óvja meg valamilyen károsodástól cselekvőképességének korlátozása, ilyen kockázat hiányában önmagában a belátási képesség beszűkültsége vagy akár hiánya sem indokolhatja a korlátozást A törvényjavaslatot a jelenlegi felállás szerint az a Takács Albert miniszter terjeszti majd be, aki helyettes ombudsmanként korábban az elesettek állami védelmezőjének posztját töltötte be. A jövőben előre készülhetne valaki arra, hogy belátási képessége romlani fog, s dönthetne cselekvőképességének várható korlátozása esetére, meghatározva például, ki legyen majdani gondnoka. Ugyanúgy dönthetne valaki arról, milyen esetben járul hozzá szociális otthonbeli elhelyezéséhez, érvényesüljön-e eladási tilalom ingatlanjaira. A támogatott döntéshozatal lényege pedig az lenne, hogy nem az érintett helyett határozna valaki, hanem a mentálisan hátrányban lévőt - akár kimondták cselekvőképességének korlátozását, akár nem - tanácsokkal lássa el a gyámhatóság által kinevezett személy. A cselekvőképesség korlátozása továbbra is bírósági döntésen alapulhatna csak, ám annak meghozatalához a mostani gyakorlat szerinti pszichiáteri szakvéleményen túl más tudományágak képviselőit is meg kellene hallgatni - például gyógypedagógust, aki felmérhetné, szakszerű gondozással milyen javulások képzelhetők el. FAHIDI GERGELY