__label__ingatlan 0.874087 __label__önkormányzati@@költségvetés 0.362979 __label__befektetés 0.233716 __label__ppp 0.201823 __label__önkormányzat 0.168867 __label__pénzügy 0.132974 __label__biztosítás 0.129413 __label__sport 0.0259674 __label__uniós@@támogatás 0.0209742 __label__önkormányzati@@vagyon 0.0197291 $$$ __label__geography__magyarország 1.00001 __label__ppp 0.191943 __label__állami@@támogatás 0.173298 __label__önkormányzat 0.0488678 __label__önkormányzati@@vagyon 0.0384762 __label__befektetés 0.0351548 __label__ingatlan 0.0341104 __label__geography__miskolc 0.0311538 __label__organization__club@@aliga 0.0222962 __label__geography__baja 0.0197291 $$$ __label__befektetés __label__középiskola __label__oktatás __label__ppp geography__magyarország geography__miskolc genre__hír year__2010 $$$ Miskolci ppp-csőd $$$ Miskolci ppp-csőd Hónapok óta nem épül a miskolci Ferenczy Sándor Egészségügyi Szakközépiskola új sportcsarnoka, amely a miskolci önkormányzat magántőke bevonásával kezdett egyetlen ppp-beruházása, amelyben az eredeti tervek szerint ősztől már sportolhatnának a diákok. A csarnok 650 millióból épülne meg, az önkormányzat és az állam pedig évi 60 millió forint bérleti díjat fizetne 15 éven át fele-fele arányban. A befektető, az Ifjúsági Sportcentrum Közhasznú Nonprofit Kft. vezetője, Varga Dóra szerint azért áll az építkezés, mert a finanszírozó Hypo Alpe Adria Leasing Zrt. hiányos adatszolgáltatásra hivatkozva előbb lehívta a kft számláján található pénzt, közte a beruházással kapcsolatban megnyert pályázati összeget, majd visszamenőleg felmondta a hitelt. A kft ezért csalás miatt feljelentést tett. A kormány egyelőre nem nyilatkozott arról, hogy ennek a beruházásnak a szerződését is felülvizsgálja-e, mint ahogy ezt az egyetemi ppp-fejlesztésekkel teszi. Az eredeti szerződés alapján vis maior esetében a komoly adósságot felhalmozó miskolci önkormányzatnak kell helytállnia.
__label__búzapiac 1.00001 __label__ár 0.999618 __label__felvásárlási@@ár 0.99428 __label__gabonakereskedelem 0.991948 __label__kukoricatermesztés 0.287778 __label__búzatermesztés 0.033096 __label__gabonatermesztés 0.00289958 __label__társadalom 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__gabonakereskedelem 0.999593 __label__ár 0.988323 __label__búzapiac 0.914911 __label__felvásárlási@@ár 0.685959 __label__kukoricatermesztés 0.300756 __label__mezőgazdaság 0.0216253 __label__búzatermesztés 0.0174525 __label__gabonatermesztés 0.00299103 __label__organization__täglich@@alles 1e-05 $$$ __label__agrárkereskedelem __label__búzapiac __label__felvásárlási@@ár __label__gabonakereskedelem __label__gazdaság __label__kukoricatermesztés geography__magyarország genre__grafikon year__2010 $$$ A búza és a kukorica felvásárlási átlagára $$$ A búza és a kukorica felvásárlási átlagára 10150691.pdf
__label__bűnözés 0.989682 __label__gazdasági@@bűnözés 0.787941 __label__börtön 0.0758682 __label__gazdagok 0.019134 __label__büntetés-végrehajtás 0.0185566 __label__emberölés 0.00885735 __label__zsarolás 0.00735583 __label__olajipar 0.00649827 __label__személy@@elleni@@erőszak 0.00610756 __label__pilótajáték 0.00371725 $$$ __label__geography__oroszország 1.00001 __label__person__mihail 0.994455 __label__bűnözés 0.985053 __label__gazdasági@@bűnözés 0.896261 __label__person__hodorkovszkij 0.622469 __label__börtön 0.607673 __label__person__alekszandr 0.228166 __label__organization__jukosz 0.144159 __label__büntetés-végrehajtás 0.144159 __label__gazdagok 0.0737063 $$$ __label__büntetés-végrehajtás __label__személy@@elleni@@erőszak geography__oroszország person__hodorkovszkij person__mihail genre__hír year__2006 $$$ MEGSZÚRT HODORKOVSZKIJ $$$ MEGSZÚRT HODORKOVSZKIJ Egyik rabtársa a múlt héten megvágta a nyolcéves börtönbüntetésre ítélt Mihail Hodorkovszkij arcát, emiatt a Jukosz egykori vezérét és főtulajdonosát a börtönkórházban elsősegélyben kellett részesíteni. A gazdasági bűncselekmények miatt tavaly elítélt Hodorkovszkij ügyvédjei azt mondták, az üzletembert álmában támadta meg a szobatársa, míg a hivatalos közlemények szerint verekedés tört ki Hodorkovszkij és rabtársa között, s a seb egy ütéstől keletkezett. Hodorkovszkij pár nappal azután sebesült meg, hogy egyik ügyvédje, Jurij Smidt azt állította, értesülései szerint az orosz politikai elit fizikailag is meg akarja semmisíteni a hivatalos orosz politikával szembefordult üzletembert. Hodorkovszkij két évvel ezelőtt még Oroszország leggazdagabb emberének számított, ám 15 milliárd dolláros vagyona mára a töredékére zsugorodott.
__label__művészet 0.760661 __label__sajtó 0.27514 __label__emberölés 0.245095 __label__színház 0.0244331 __label__személy@@elleni@@erőszak 0.0216253 __label__irodalom 0.0197291 __label__kultúra 0.0179962 __label__csecsen@@válság 0.00592107 __label__ipar 0.00507033 __label__metró 0.00383448 $$$ __label__geography__oroszország 1.00001 __label__geography__moszkva 0.938134 __label__művészet 0.924152 __label__person__alekszandr 0.206904 __label__emberölés 0.156115 __label__person__jurij 0.156115 __label__person__nyemcov 0.0695518 __label__merénylet 0.0695518 __label__kultúra 0.0695518 __label__person__baszajev 0.0675567 $$$ __label__képzőművészet __label__kultúra __label__metró __label__művészet geography__moszkva geography__oroszország genre__hír year__2010 $$$ Képzavar Moszkvában $$$ Képzavar Moszkvában Művészeti és etikai vita miatt maradhatott el Moszkvában a múlt hét végén a metró egyik új állomásának átadása, bár a hivatalos indoklás műszaki okokra hivatkozott. A földalatti 181. megállóját Fjodor Dosztojevszkijről nevezték el, és falait az író regényeinek komor hangulatához igazodó, egyebek közt gyilkosságot, öngyilkosságot ábrázoló, fekete-fehér márványmozaikok borítják. Miután blogjában egy fotós április végén képeket tett közzé róluk, hatalmas vita robbant ki előbb a világhálón, majd az orosz sajtóban. A hozzászólók egy része attól tart, hogy a nyomasztó környezet az öngyilkosok Mekkájává teszi a Dosztojevszkaja állomást, és növelheti az erőszakos bűncselekmények számát. E véleményt néhány pszichiáter is megerősítette, más szakemberek viszont úgy látják, hogy a műalkotások szokatlanok, de ártalmatlanok. Szerintük a Bűn és bűnhődés baltával lesújtó Raszkolnyikovjának képe aligha gerjeszt nagyobb erőszakot, mint a tévében futó krimik, vagy – miként a mozaikokat készítő grafikus, Ivan Nyikolajev mondta – a pisztolyok, géppisztolyok a Forradalom tere nevű metrómegállóban a matróz- és katonaszobrok kezében. Zurab Kekelidze, a moszkvai Szerbszkij pszichiátriai intézet megbízott igazgatója így nyugtatta a moszkvaiakat: „nem gondolom, hogy bárki is követi Raszkolnyikov példáját, és megnő a környéken a kereslet a fejszék iránt”. A földalatti igazgatója állítólag hajlana a Dosztojevszkaja állomás átalakítására, de a végső döntést Jurij Luzskov polgármester hozza meg, aki a hírek szerint hamarosan megnézi a vitatott mozaikokat.
__label__határon@@túli@@magyarok 0.928419 __label__nemzetiségek 0.47659 __label__külpolitika 0.362979 __label__kisebbségek 0.294225 __label__belpolitika 0.196836 __label__országgyűlési@@képviselő 0.028446 __label__kultúra 0.0197291 __label__pártpolitika 0.0197291 __label__diplomácia 0.0132328 __label__bős-nagymarosi@@vízlépcső 0.0100236 $$$ __label__geography__magyarország 0.9993 __label__geography__szlovákia 0.914911 __label__határon@@túli@@magyarok 0.901931 __label__nemzetiségek 0.531219 __label__külpolitika 0.453272 __label__kisebbségek 0.122533 __label__bős-nagymarosi@@vízlépcső 0.0716012 __label__belpolitika 0.0341104 __label__person__bugár@@béla 0.016413 __label__organization__vajdasági@@magyar@@szövetség 0.0132328 $$$ __label__belpolitika __label__elnökválasztás __label__határon@@túli@@magyarok __label__nemzetiségek geography__szlovákia person__bárdos@@gyula organization__magyar@@koalíció@@pártja genre__portré author__dobszay@@jános author__kelemen@@zoltán year__2014 $$$ Bárdos Gyula $$$ Bárdos Gyula szlovákiai magyar államfőjelölt „Abban reménykedem, hogy a szereplésem javított a felvidéki magyar közösség megítélésén” – vonja meg a hétvégi szlovákiai elnökválasztás mérlegét a voksoláson 5,1 százalékot elért kisebbségi politikus, aki, ha nem is jutott be a második fordulóba, azzal mindenképp történelmet írt, hogy előtte magyar jelölt még csak nem is próbálkozott hasonlóval. „A március 15-ei megméretés azért is emlékezetes, mert aznap lettem 56 éves, ami szintén egy forradalmi szám.” Tősgyökeres felvidéki családból származik; nagyapja és apja is kántor volt a katolikus templomban. Tízévesen az anyját, 15 évesen pedig az apját is elveszítette; két testvérével a keresztanyjánál nevelkedett. Szencen – „amit az őző nyelvjárás miatt mi csak Szöncnek mondunk” – járt gimnáziumba, majd a pozsonyi Comenius Egyetem bölcsészkarának magyar–szlovák szakán diplomázott. Mivel csak szlováktanári állást ígértek neki, az Új Szóhoz szegődött, ahol „párttagság híján csak fordító lehettem”. Innen a Szabad Földműves című hetilaphoz került, „amit a rendszerváltás hevében közéleti napilappá alakítottunk”. Innen hívták 1993-ban a Bugár Béla, Csáky Pál vezette Magyar Kereszténydemokrata Mozgalomhoz sajtótitkárnak. Az 1994-es választások idején belőle is jelölt lett, sőt nemcsak parlamenti képviselőnek, de frakcióvezetőnek is megválasztották. Ezt a funkcióját négy ciklusban – 1998-tól a magyar pártok egyesülésével létrejött Magyar Koalíció Pártja színeiben – viselte. 2010-ben, a magyar szavazatokat is begyűjtő Most-Híd sikere nyomán pártjával együtt ő is kiszorult a parlamentből. 2012 óta a Csemadok kulturális szövetség elnöke. Felesége előadóművész, Kinga lányuk is alkotó – „nemrég kiállítása volt, verseskötete is megjelent” –, Judit pedig színésznő, aki a Szlovák Nemzeti Színházban, illetve a komáromi Jókai Színházban is fellép. A család Szencen él. „Az irodalom, a művészet és a sport kapcsol ki; így, ebben a sorrendben.” – Évekig együtt menetelt Bugár Bélával, aztán hirtelen egymás riválisai lettek. Sokat dilemmázott a Most-Híd megalakulásakor, hogy velük tartson-e? – Számomra nem volt kérdés a maradás. A felvidéki magyarság szempontjából nagyon rossz politikai döntésnek tartottam az új párt létrehozását, mert az megosztotta az itteni magyarokat. A Most-Híd legitimitásához nem fér kétség, de ettől még fenntartom, hogy hibás volt Bugárék lépése. – Azért még szóba állnak egymással, vagy sikerült importálniuk az anyaországi magyar–magyar szembenállást? – Emberileg semmi bajunk egymással. Normális beszélő viszonyban vagyunk. Annak ellenére is, hogy nem esett jól, amikor a kampányban a szlovák jelöltet támogatva azt mondogatták az itteni magyaroknak, hogy most ne a szívükkel, hanem az eszükkel szavazzanak. Én sem azt kértem tőlük, hogy azért voksoljanak rám, mert magyar vagyok, hanem mert a jelöltek közül én vállaltam a felvidéki magyarok, a nemzetiségek, az emberi jogok ügyeinek képviseletét. Azzal tisztában voltam, hogy a megválasztásomra nincs esély, az indulásomat jelzésnek szántam. – A felvidéki politikusok közül Duray Miklós, Csáky Pál és Bugár neve széles körben ismert. Ha ön nem is jutott be a második fordulóba, annyit biztosan elért, hogy most már önt is felismerik. – Az ismertségem nyilván növekedett, de számomra nem ez a fontos. Újságíróként, majd négy parlamenti ciklusban edződött politikusként korábban is sokat szerepeltem a szlovákiai közéletben. Az utcákon egyébként nemcsak az én óriásplakátjaim voltak láthatók, hanem olykor Judit lányoméi is, ugyanis most mutatják be a főszereplésével készült, Fair play című filmet. Az ő küldetése talán még az enyémnél is fontosabb, hisz a kultúrában dolgozik. Nem lenne illő ilyet mondani, de ezekben a fiatalokban több lehetőség van, mint bennünk: ledönthetik azokat a falakat, felszámolhatják azokat a beidegződéseket, amelyek a mi generációnkban megvannak. – Önnek még személyes élményei is lehetnek arról, amikor 1968-ban a Varsói Szerződés keretében magyar katonák masíroztak a szlovák utakon. – Épp a reggeli misére igyekeztem apámmal, amikor feltűntek a tankok. Amikor felismertük, hogy a konvojban magyar katonák is vannak, földbe gyökerezett a lábunk. Később hideg sörrel kínáltuk őket – végtére is parancsra cselekedtek. De azért a haverokkal néhány útjelző táblát elforgattunk, hogy ne érjenek olyan gyorsan célba. – Amikor később a bősi erőmű ügyében vitáztak a magyarok és a szlovákok, kinek adott igazat? – A Varga-féle Duna körösöknek. Nemcsak azért, mert egyetértettem velük abban, hogy a vízlépcső megépítése súlyos környezeti károkat okoz, hanem azért is, mert rögtön látszott, hogy ez a dolog a többpártrendszer visszaállításáról is szól. Azért is drukkoltunk a magyar zöldeknek, mert ahogy ők is, úgy mi is mindig ellenzékben voltunk: az ellenzékiség a vérünkben van. – Az egykori Csehszlovákia kettéválását is ellenezte, amikor 1992-ben válaszút elé kerültek? – Egyértelműen. Már csak azért is, mert a válás korrekt útja a népszavazás lett volna. Engem ma is elfog a nosztalgia, ha Prágában járok. Kicsit úgy érzem, hozzám is tartozik. – Magyarországon nem az itt élő nemzetiségek, hanem a politikai szekértáborok között húzódnak a határvonalak. Ebben a megosztottságban az ön pártját gyakran a budapesti kormányhoz közel álló jelzővel illetik. Okkal? – Természetes, hogy az Európai Néppártban velünk együttműködő pártokkal, így a Fidesszel is szorosabb a kapcsolatunk. Nagyon fájdalmas volt a 2004-es népszavazás idején az akkori szocialista kormányfő szájából olyanokat hallani, hogy a magyarok tőlünk, határon túliaktól féltik a jövőjüket. De én valamennyi magyar miniszterelnökkel, beleértve az előbb említettet is, fontosnak tartottam a személyes kapcsolatot. És ez így is marad, a mindenkori budapesti politikai konstellációtól függetlenül. – A legutóbbi népszámlálás szerint – az asszimiláció következményeként is – félmillió alá esett a felvidéki magyarok száma. Ha a lányai közül valamelyik azzal állna ön elé, hogy egy szlovák fiúval szeretné összekötni az életét, lebeszélné? – Eszem ágában sem lenne. A lányaim pontosan tudják, hogy honnan jöttek, milyenek a gyökereik, de hozzám hasonlóan ők is nyitott, befogadó emberek. Számomra városom szülötte, Szenczi Molnár Albert a példa: több száz évvel ezelőtt megvalósította azt, amire ma azt mondanánk, européer gondolkodás. Református lelkész létére még Pázmány Péter is elismerően nyilatkozott róla. – Most, hogy visszatér a dolgos hétköznapokba, gondoljuk, sokan keresik majd meg egyéni problémáikkal. Milyen tanácsot adna annak a szlovákiai magyarnak, aki azon dilemmázik, felvegye-e a magyar állampolgárságot, azt kockáztatva, hogy emiatt elveszíti a szlovákot? – Először is alkotmányellenes az a szlovák törvény, amely megtiltotta a második állampolgárság felvételét. Az államfőválasztással is azt kívántuk demonstrálni, hogy nem akarunk másodrendű polgárok lenni Szlovákiában. A személyre szóló tanácsom pedig az lenne, hogy ha jónak látja, vegye fel a magyar állampolgárságot, de ne kösse senkinek az orrára. Sőt mindenkit biztatok arra, hogy tegyen így, és tartsa titokban addig, amíg a dolgok jobbra nem fordulnak. Azok előtt pedig, akik ezt már ma is nyíltan vállalják, kalapot emelek. DOBSZAY JÁNOS – KELEMEN ZOLTÁN
__label__belpolitika 0.843905 __label__nemzetiségek 0.268951 __label__politika 0.0716012 __label__háború 0.0460439 __label__autonómia 0.016413 __label__polgárháború 0.00832578 __label__fegyveres@@konfliktus 0.0062999 __label__délszláv@@rendezés 0.00610756 __label__békefenntartás 0.00592107 __label__délszláv@@válság 0.00556492 $$$ __label__geography__szerbia 1.00001 __label__geography__jugoszlávia 1.00001 __label__geography__montenegró 0.948165 __label__geography__koszovó 0.941664 __label__belpolitika 0.893319 __label__geography__albánia 0.115971 __label__háború 0.0875738 __label__geography__bosznia-hercegovina 0.0758682 __label__geography__macedónia 0.0503406 __label__geography__balkán 0.0341104 $$$ __label__belpolitika __label__békefenntartás __label__politika geography__szerbia geography__montenegró geography__jugoszlávia geography__koszovó organization__kfor genre__hír genre__keretes year__1999 $$$ Jugoszlávia - tovább szakad? $$$ Jugoszlávia - tovább szakad? Montenegró, a kisebbik jugoszláv tagköztársaság kormánya ultimátumot intézett Szerbiához: ha Belgrád nem egyezik bele, hogy Montenegró saját pénzt vezessen be, valamint saját kül- és védelmi politikát folytasson, akkor a tagköztársaságban népszavazást rendeznek Jugoszlávia jövőjéről, azaz a föderációból való esetleges kilépésről. A Milo Gyukanovics államfő nevével fémjelzett montenegrói vezetés, amely 1997-ben fordult szembe Szlobodan Milosevics akkori szerb, jelenlegi jugoszláv elnökkel, azt is követelte, hogy Jugoszlávia új neve legyen Montenegrói-Szerb Államközösség. A podgoricai vezetés nem szabott pontos határidőt követelései teljesítésére, ám elemzők szerint legfeljebb néhány hónapot szán a legújabb délszláv államon belüli kapcsolatok átalakításáról kezdett szerb-montenegrói tárgyalásokra. Közvélemény-kutatási eredmények szerint Montenegróban a lakosság többsége támogatja a függetlenséget vagy legalábbis a jelenlegi államszövetségen belüli szoros kötelékek meglazítását. Szerbiában a hatalom nem reagált a montenegrói javaslatra, az ellenzéki pártok pedig reményüket fejezték ki, van még esély Jugoszlávia megmentésére. A hét elején a Szerbia és Montenegró határán lévő, többségében muszlimok lakta Szandzsákban is közzétettek egy autonómiatervezetet: a javaslat szerint a terület nem szakadna el Jugoszláviától, ám a térség mintegy 350 ezer lakosa széles körű önkormányzatot kapna, a jugoszláv hadsereg pedig távozna onnan. Koszovóban, a hivatalosan Szerbiához tartozó, ám a Kfor-erők irányítása alatt lévő albán többségű tartományban kialakult helyzet sem kedvező Szerbia számára: a békefenntartók parancsnokai beismerték, nem képesek megfékezni a Koszovói Felszabadítási Hadsereg (UCK) magukat önállósító albán fegyvereseit, folytatódik a szerbek elűzése. A legnagyobb feszültség az észak-koszovói Kosovska Mitrovicában alakult ki, ahol albán tüntetők több egymást követő napon is át akartak kelni a szerb kézen lévő városnegyedbe, hogy - állításuk szerint - találkozhassanak ottmaradt rokonaikkal. A szerb és albán negyedet az Ibar folyó választja el egymástól, s a hidat a francia békefenntartók tartják ellenőrzésük alatt. A katonák és a tüntetők több alkalommal is összecsaptak, s a köveket dobáló albánok több békefenntartót megsebesítettek. A mitrovicai összetűzések jelentőségét az adja, hogy a város az utolsó olyan hely, ahol jelentős számú szerb él. Az egykor kétmilliós tartományban korábban 200 ezer szerb élt, közülük legalább 130 ezren menekültek el a korábbi szerb etnikai tisztogató akciókat megbosszulni akaró visszatérő albánok elől.
__label__filmgyártás 0.962683 __label__művészet 0.125933 __label__rajzfilm 0.0124417 __label__kitüntetés 0.00885735 __label__filmfesztivál 0.00735583 __label__holokauszt 0.00308537 __label__kultúra 0.00289958 __label__kultúrafinanszírozás 0.00248262 __label__történelem 0.00226185 __label__antiszemitizmus 0.00219272 $$$ __label__geography__magyarország 1.00001 __label__filmgyártás 0.50001 __label__kitüntetés 0.0275953 __label__rajzfilm 0.0140736 __label__person__illyés@@gyula 0.0132328 __label__person__brandt 0.0106625 __label__person__török@@imre 0.00971848 __label__person__koestler 0.00971848 __label__filmfesztivál 0.00971848 __label__organization__pan-am@@média@@kft. 0.00885735 $$$ __label__filmgyártás geography__magyarország person__jancsó@@miklós genre__olvasói@@levél author__vígh@@károly year__1999 $$$ Csillagosok, szegénylegények címmel $$$ Csillagosok, szegénylegények címmel interjút közöltek Jancsó Miklóssal (HVG, 1999. január 30.), amelyben - egyebek között - szó esett a Jancsó-Hernádi-páros által 1978-ban Bajcsy-Zsilinszkyről készített Magyar rapszódiáról, valamint az Allegro barbaróról. Ennek során Jancsó az alábbiakat nyilatkozta: „Aczél igazából soha nem is látta a mi filmjeinket, de Gyurkó László valahogy rávette, nézze meg. Na, akkor a vetítés után felhívott, s azt mondta, ezzel a filmmel maga megbuktatja a kulturális minisztert, Pozsgay Imrét. Pozsgay végül - nyilván ez is a köztük folyó meccs része volt - megnyugtatta: a maga részéről ő felvállalja a filmet.” Jómagam, mint Bajcsy-Zsilinszky-kutató, aki az akadémiai doktori fokozatot a róla szóló életműért kaptam, már nem egy alkalommal voltam kénytelen kifogásolni azt a halottgyalázással felérő történelemhamisítást, amivel a Jancsó-Hernádi-páros Zsilinszkyről szóló filmjeiben, valamint Hernádi Gyulának az őt ábrázoló színdarabjában találkozhatunk. Ezért is kérdeztem meg Pozsgay Imrét: mi igaz mindebből? Erre ő nekem elmondta, hogy miniszterként az alkotói szabadság híve volt a filmszakmában is, de nem ilyen Bajcsy-Zsilinszky-filmre gondolt. E véleményét csak megerősíteni tudom, mert a mártír politikus születési centenáriumán, 1986-ban, egy ünnepi tudományos ülést éppen Pozsgay Imre, a Hazafias Népfront elnöke nyitott meg, s ott elismerésre méltó módon méltatta Bajcsy-Zsilinszky történelmi érdemeit. Ha Jancsó ebben az interjúban a filmszakmáról úgy vall, hogy „ez egy prostituált szakma”, amelyhez „alkalmazkodni kell, és így volt ez nálunk az úgynevezett szocializmusban is”, akkor ezt ráhagyom. De felteszem a kérdést, hogy Hernádi Gyulával együtt miért egy olyan főhőst kerestek maguknak, mint Bajcsy-Zsilinszky Endre, akiről Illyés Gyula - nem alaptalanul - így nyilatkozott: „Egy tisztaságra szánt jellem küzdi a tökély felé magát, még a rossz súrolásával is, egy szennyező társadalomban.” VÍGH KÁROLY (Budapest)
__label__borászat 0.997687 __label__jövedéki@@termékek 0.47659 __label__élelmiszeripar 0.430157 __label__borexport 0.106701 __label__szeszipar 0.0433758 __label__iparjogvédelem 0.0408557 __label__minőségvédelem 0.0136468 __label__mezőgazdasági@@kistermelés 0.0109969 __label__import 0.00858749 __label__ipar 0.00539494 $$$ __label__geography__magyarország 1.00001 __label__borászat 0.995811 __label__jövedéki@@termékek 0.622469 __label__élelmiszeripar 0.173298 __label__borexport 0.0488678 __label__szeszipar 0.0384762 __label__person__csányi@@sándor 0.019134 __label__mezőgazdasági@@kistermelés 0.0145136 __label__organization__tokaj@@kereskedőház@@rt. 0.0120638 __label__adó 0.0103382 $$$ __label__adó __label__borászat __label__jövedéki@@termékek geography__magyarország genre__cikk genre__keretes year__1999 $$$ Lex antipancs $$$ Lex antipancs Nem egyértelmű, milyen nyomásra válik jövő augusztustól - amennyiben a parlament az erre vonatkozó indítványt elfogadja - a bor is jövedéki termékké. A politikusok a borhamisítók visszaszorításának legjobb eszközét látják a tervezetben, és állítják, hogy azt a „szakma követelte ki”, míg a borászok a Pénzügyminisztériumot sejtik a háttérben, amely az EU-harmonizáció részeként szorgalmazta a borra is a jövedéki adó bevezetését, másrészt pedig az adóbevételeket kívánta növelni. „A 3 millió hektoliteres belföldi fogyasztásból 1 millió hektó kerül áruházakban vagy éttermekben a fogyasztókhoz, a többi már meglehetősen bizonytalan, zömében adóelkerülő csatornákon” - állítja Horváth Csaba, a Hegyközségek Nemzeti Tanácsa (HNT) főtitkárhelyettese. A kormány eredeti terveiben literenként 10 forintos adó szerepelt, ezt azonban a borlobbinak a parlamenti képviselők útján, úgy tűnik, sikerül a felére mérsékelnie, ami azt jelenti, hogy a 11 százalékos fogyasztási adóból befolyt évi 1,2-1,3 milliárd forintnál nem lesz lényegesen több a jövedéki adó sem. A törvénymódosítás hatálybalépésétől kötelező lesz a zárjegy a boron is, amit a pénzügyőrség emberei akár a közúti szállításkor is ellenőrizhetnek. További, a borászok számára reményt keltő szigorítás, hogy ezentúl a kocsmákban is a fináncok léphetnek fel, mert az eddig ellenőrzésre jogosult Országos Borminősítő Intézet emberei, ha gyanús löttyre bukkantak, csak a kimérés bezárását kezdeményezhették az önkormányzatnál, aminek gyakorlatilag semmi foganatja nem volt. „A lényeg, hogy szűnjön meg a hamisítás” - mondta a HVG-nek Glattfelder Béla, a Fidesz-MPP országgyűlési képviselője, aki a borszakmában járatosak emlékei szerint elsőként vetette föl nyilvánosan a bor jövedéki körbe sorolásának szükségességét. Glattfelder azóta a Jövedéki Tanács elnöke lett, s e pozíciójában nyilvánvalóan ugyanúgy érdekelt a borpiaci rend kialakításában, mint az adóemeléseik ellen a korábbi években hevesen tiltakozó és a kormánynak inkább a borhamisítók elleni küzdelmet ajánló sörös lobbit összefogó Magyar Sörgyártók Szövetsége elnökeként. „A hamisítás visszaszorítása jót tesz minden szeszipari ágazatnak, de legjobban az olcsó borok járnak” - állítja Glattfelder. A becslések szerint évi 0,5-1 millió hektoliter hamis bor kiszorulása szerinte áremelkedést is hozhat, sőt ha 2001-ben megszűnik a kínálati piac, akár borhiány is lehet. A Pénzügykutató Rt. számításait idézve 20 százalékos árnövekedést sem tart kizártnak, amit viszont a HNT egyelőre nem tart reálisnak, némi áremelkedést is csak akkor, ha a tömegborokat igénylő fogyasztók reáljövedelme jelentősen nő. Ennek ellenére nincs minden borász megbékélve terméke jövedékivé válásával. „Olyan törvényre lenne szükség, amelyik nem teszi tönkre a szőlő- és borkultúrát” - mondta a HVG-nek erről Tiffán Ede, a neves villányi borász. A bor jövedéki körbe vonásával amúgy maga is egyetért, de szerinte az új szabályozásban a villányi gazdák kiszolgáltatottak lesznek a nagyüzemeknek. A négyszáz villányi termelő negyede-harmada a többiektől vásárol szőlőt vagy bort, ami - ha ezt saját termésük 10 százalékát meghaladó mennyiségben teszik - évi ezer hektoliteres mennyiség alatt is adóraktár felállítását feltételezi, aminek adminisztrációs terheit sokan nem fogják vállalni. Ez ugyanis - szemben az egyszerűsített adóraktár negyedévi elszámolásával - naprakész információkat és havonkénti jelentést feltételez, s a tervezet szerint olyan számítógépes hátteret, amit össze lehet majd kötni a vámhatóság adatbázisával. Ha az eddigi felvásárlók megfogyatkoznak, a többi kistermelő kiszolgáltatottá válik a nagyüzemeknek, amelyek monopolhelyzetbe kerülve le tudják nyomni az árakat - állítja Tiffán. Szerinte ezer hektó alatt elegendő lenne az egyszerűsített adóraktár akkor is, ha 10 százaléknál magasabb arányban vásárolják fel az alapanyagot, a hamisítókat pedig nem a borászok között kell keresni. Sajátos módon sem a HNT, sem az agrártárca nem osztja Tiffán aggodalmát, így - bár állítólag képviselői módosító indítvány is készül az ügyben - kétséges, hogy sikeres lesz-e a neves borász lobbizása. „Az értékes borokat előállítók adóterhei értelemszerűen csökkennek, az adminisztráció pedig ennyit nem visz el” - állítják a Tiffán harcán értetlenkedők. Az EU gyakorlata is érvként kerül elő, ahol szintén szigorúbbak a szabályok arra, aki 10 százaléknál több alapanyagot vásárol. „Hol vagyunk mi az EU birtokviszonyaitól?” - kérdez vissza erre Tiffán, arra is utalva, hogy Villányban nincs szabad terület, s az évtized elején hiába akartak többen is ültetvényt venni, csak szájtátva nézhették, amint a privatizációban az OTP Ingatlan Rt. szerezte meg az egykori borkombinát területeit.
__label__közlekedés 0.173298 __label__környezetvédelem 0.00182021 __label__légszennyezés 0.00133502 __label__zajvédelem 0.000893046 __label__úthálózat 0.000676702 __label__városépítészet 0.000676702 __label__város 0.000656203 __label__közúti@@közlekedés 0.000617076 __label__váltó 1e-05 __label__news@@international 1e-05 $$$ __label__geography__magyarország 1.00001 __label__közlekedés 0.988323 __label__geography__budapest 0.136618 __label__légszennyezés 0.0534133 __label__környezetvédelem 0.0259674 __label__városépítészet 0.00832578 __label__organization__levegő@@munkacsoport 0.00165848 __label__autótartás 0.000482855 __label__tömegközlekedés 0.000454218 __label__geography__csongrád@@megye 0.000378298 $$$ __label__demonstráció __label__környezetvédelem __label__közlekedés __label__közúti@@közlekedés __label__légszennyezés geography__budapest geography__magyarország genre__hír year__2003 $$$ AUTÓMENTES HÉTVÉGE $$$ AUTÓMENTES HÉTVÉGE „Nem bosszúságot, hanem közfigyelmet akart kiváltani a főváros” - ezzel indokolta a Városháza, hogy a szeptember 22-ei nemzetközi autómentes napot Budapest 21-én, vasárnap rendezte. A szervezők ugyanis attól tartottak, hogy az Andrássy út lezárása hétköznap tűrhetetlen tumultust okozna. Az 1997-ben a 140 ezer lakosú francia város, La Rochelle kezdeményezésére indított mozgalomhoz tavaly már 1446 európai település csatlakozott, közel kétszer annyi, mint 2000-ben. Magyarországon az idén 58 önkormányzat vett részt az akcióban, amelyet a közlekedési és a környezetvédelmi tárca 10-15 millió forinttal támogatott. A fővárosban, ahol a szén-monoxid, a szénhidrogén és a nitrogén-oxid 90 százaléka a gépkocsikból származik, 1990-1999 között megduplázódott az asztmások és a tüdőbetegek száma. Az Andrássy úton az idei mérések szerint a rákkeltő benzol-, toluol- és xilolvegyületek koncentrációja a tizedére apadt. Demszky Gábor főpolgármester kilátásba helyezte: a jövő nyáron is sétálózónává nyilvánítják hétvégenként a Lánchidat, amelynek idei július 5.-augusztus 17. közötti hasonló lezárása nem okozott máshol torlódást.
__label__gazdaság 0.952584 __label__politika 0.300756 __label__gazdasági@@válság 0.256842 __label__világgazdaság 0.0275953 __label__gazdaságpolitika 0.0267693 __label__társadalom 0.0236995 __label__közgazdaságtudomány 0.0209742 __label__informatika 0.0128312 __label__versenyképesség 0.00758724 __label__foglalkoztatás 0.0062999 $$$ __label__gazdaság 0.782673 __label__politika 0.705795 __label__gazdasági@@válság 0.685959 __label__geography__európai@@unió 0.228166 __label__gazdaságpolitika 0.0351548 __label__geography__usa 0.0311538 __label__világgazdaság 0.0259674 __label__informatika 0.0236995 __label__közgazdaságtudomány 0.0169249 __label__foglalkoztatás 0.0169249 $$$ __label__gazdaság __label__gazdasági@@válság __label__pszichológia __label__társadalom genre__vélemény author__urbán@@lászló year__2016 $$$ A félelem ára $$$ A félelem ára Amikor a kisgyerek fél valamitől, szülei oltalmazó védelmébe menekül. Amikor a gyerek már nagyobb, szerencsés esetben megtanul különféle módszereket arra, hogy saját maga legyen úrrá a félelmein. Amikor egy társadalom felnőtt tagjai félnek, az államhatalom védőszárnyai alá menekülnek. Fejlett társadalmak tagjai döntően saját maguk igyekeznek alkalmazkodni a félelmet keltő folyamatokhoz, de akiknek nincs elég tudásuk, képességük vagy lehetőségük, azok ott is az államhatalom védelmező fellépését sürgetik. A világgazdaságban az 1985–2005 közötti dinamikus, felívelő, optimista periódust az utóbbi 10 évben folyamatos válsághangulat, bizonytalanság követte, ami, úgy tűnik, még tovább erősödik. A 2008-as pénzügyi krízis után jött az euróövezet válsága, majd a migrációs válság, az iszlám terrorizmus veszélye, s még egyiknek sem látszik a vége. Mindeközben, bár az infláció közel nullára csökkent, a fogyasztási javak pedig olcsóbbá váltak, a bérek alig emelkedtek, s egyre többen vélik úgy, hogy a globális kereskedelem, a termelőüzemek külföldre, főleg Kínába telepítése és az Európai Unión belüli szabad munkaerő-áramlás következtében a fejlett nyugati gazdaságokban csökken az elérhető munkahelyek száma, miközben milliós nagyságrendben toporognak gazdasági bevándorlók az EU és az USA déli határvidékén. A legtöbb elemzés szerint mindez a fenyegető bizonytalanság a döntő magyarázata a Brexit támogatottságának Angliában és Donald Trump elnökjelöltségének az USA-ban. A gazdaság korábbi liberalizálásával szemben sokan azt követelik, hogy az államhatalom szabjon határt a versenynek, védje meg a hazai munkavállalókat, vizsgálja felül a szabadkereskedelmi megállapodásokat. Ha ez az igény ennyire elterjedt a legfejlettebb angolszász országokban, akkor semmi meglepő nincs abban, hogy eközben a gazdasági felzárkózásra törekvő országok széles körében különféle államkapitalista modellek váltak népszerűvé. Nemcsak Kínában, Oroszországban és Törökországban, de Magyarországon is. Az államkapitalista modellekben az államhatalom szabja meg az erőforrások elosztásának fő irányát, a „kiemelt” ágazatokban kiválasztja a (sokszor állami tulajdonú) vezető cégeket, olcsó hitelekkel és segítő szabályozással támogatja a „hazai”, ezen belül is a „baráti” vállalkozókat. De nem csupán bizonyos politikai vezetőknek és a kiválasztott baráti üzletembereknek tetszett meg ez a fajta berendezkedés. Az érintett társadalmak relatív, de sokszor az abszolút többsége is e rendszer lelkes híve, tehát e rezsimeknek demokratikus legitimációjuk van. Igaz ugyan, hogy különféle politikai manipulációkkal, a választási szabályok átírásával, sőt sokszor erőszakos eszközökkel is gyengítik a politikai ellenzéket vagy a független szereplőket ezekben a rezsimekben, de a támogatókat nem ez szüli. Ők saját meggyőződésből hisznek abban, hogy félelmeik és bizonytalanságaik ellen az erős államnak kell védelmet nyújtania, a fő ellenség pedig a verseny és a szabadság, kedvenc szitokszavukkal: a „neoliberalizmus”. Csakhogy ami jelenleg a tömeges bizonytalanságot és félelmet okozza, a globalizáció, az még csupán az előző technológiai forradalom utolsó hullámának a hatása. Az új technológiai forradalom, amely csak most kezdődik, még drámaibb hatással lesz a munkahelyekre. Ennek fő hajtóerői az internet által elérhetővé tett kommunikációs háló és tudásbázis, a különféle öntanuló algoritmusokra épülő mesterségesintelligencia-alkalmazások és az egyre szofisztikáltabb mozdulatsorok automatikus végrehajtására képes robotok. A következő tíz-húsz év ezek további fejlesztését és tömeges elterjedését hozza. Ennek nyomán nem külföldre települnek, hanem tömegével szűnnek majd meg először az alacsony képzettséget igénylő, monoton, egyszerű mozdulatokból álló fizikai vagy szellemi munkát igénylő állások, de az egyre jobban teljesítő mesterségesintelligencia-alkalmazások – például beszédfelismerés, személyre szabott értékesítési ajánlatok, vezető nélküli autók – ki fogják szorítani a legtöbb olyan tevékenységet is, ami nem igényel valamilyen rugalmas, kreatív alkalmazkodást vagy kifinomult társas interakciót. A megmaradt, nem automatizált munkával megkereshető béreket pedig le fogja szorítani azok nagy száma, akik a kreatív, rugalmas, nehezen automatizálható feladatokra nem lesznek képesek. Az államkapitalista berendezkedés tömeges támogatottsága mint félelmi reakció érthető, de biztos, hogy nem ez segíti az új helyzethez való sikeres alkalmazkodást. Az egy nyelvet beszélő közösséget összefogó és annak nevében eljáró államhatalom gondoskodásának igénye több évszázados reflex. A nemzetállami keretek közé való bezárkózással látszólag időt lehet nyerni, mert ideiglenesen „meg lehet védeni” bizonyos belső részpiacokat a külső versenytől, de ez óhatatlanul lemaradáshoz vezet. A folyamatos tanulás, a nemzetközi verseny által követelt alkalmazkodási kényszer adja a legjobb esélyt a helytállásra. Félő, hogy már nem sok időnk maradt a felkészülésre. URBÁN LÁSZLÓ közgazdász
__label__felszámolás 1.00001 __label__baromfiipar 0.877487 __label__húsipar 0.109716 __label__élelmiszeripar 0.061886 __label__borászat 0.00574025 __label__malomipar 0.0047652 __label__takarmánygyártás 0.00408014 __label__konzervipar 0.00349342 __label__állami@@gazdaság 0.00281093 __label__állattenyésztés 0.00193673 $$$ __label__felszámolás 1.00001 __label__geography__magyarország 1.00001 __label__baromfiipar 0.994625 __label__organization__hajdú-bét@@rt. 0.812877 __label__élelmiszeripar 0.392347 __label__organization__zalahús@@rt. 0.314061 __label__húsipar 0.0953595 __label__organization__valdor@@kereskedelmi@@rt. 0.0827073 __label__organization__valdor@@baromfitermelő@@és@@értékesítő@@rt. 0.0827073 __label__organization__zalabaromfi@@rt. 0.0583558 $$$ __label__baromfiipar __label__élelmiszeripar __label__felszámolás geography__magyarország organization__hajdú-bét@@rt. organization__valdor@@kereskedelmi@@rt. genre__hír year__2004 $$$ Felszámolják a Valdor Rt.-t. $$$ Felszámolják a Valdor Rt.-t. Fizetésképtelenné nyilvánította a Bács-Kiskun Megyei bíróság a kecskeméti székhelyű Valdor Kereskedelmi Rt.-t. A 700 millió forint jegyzett tőkéjű, 2002-ben 15 milliárd forint nettó árbevétel mellett 161 millió forint veszteséget felhalmozott cég tulajdonosa a szintén felszámolás alatt álló (HVG, 2004. január 31.) Hajdú-Bét Rt. A panírozott-fagyasztott baromfitermékekben utazó Valdor saját gyártókapacitással nem rendelkezik, termékeinek zöme a Hajdú-Bét debreceni gyárában készült, amelyet viszont ez év elejétől a Bábolna Rt. bérelt ki. A Hajdú-Bét és a Valdor tavaly nyáron egyesülésről határozott, amelynek keretében a tervezett vagyonmérleg szerint 18 milliárd forint követelést öröklő, 6,343 milliárd forintos jegyzett és 8,57 milliárd forintos saját tőkéjű cég jött volna létre, amely a Valdor nevet vitte volna tovább, ezt azonban a Hajdú-Bét felszámolása megakadályozta.
__label__kultúra 1.00001 __label__színház 1.00001 __label__művészet 1.00001 __label__zene 0.430157 __label__kultúra-finanszírozás 0.334599 __label__táncművészet 0.063725 __label__vezetőváltás 0.0244331 __label__opera 0.00782589 __label__szponzorálás 0.00146506 __label__filmgyártás 0.00125484 $$$ __label__kultúra 1.00001 __label__művészet 1.00001 __label__színház 1.00001 __label__zene 0.430157 __label__person__alföldi@@róbert 0.327678 __label__organization__weöres@@sándor@@színház 0.156115 __label__organization__vígszínház 0.136618 __label__kultúra-finanszírozás 0.0980893 __label__geography__magyarország 0.0926978 __label__organization__nemzeti@@színház 0.090103 $$$ __label__kultúra __label__művészet __label__színház geography__magyarország person__gulyás@@márton organization__krétakör@@színház genre__cikk genre__keretes year__2012 $$$ A szervező $$$ A szervező Bécs, Brüsszel, Hamburg, Rotterdam, Tokió művészeti fesztiváljain turnézik a Krétakör A Papnő című darabbal, közben Schilling Árpád Párizsban készíti elő új előadását. Gulyás Márton 2010 óta fogja össze a legendás alternatív színházból alkotóközponttá vált társulatot, amelyhez 18 évesen önkéntesként csatlakozott. Akkor volt kamasz, amikor Pesten virágzott az Operaház, a független színművészet és az alternatív filmkészítés. Noha egykor színészi pályáról álmodozott, kreativitását jelenleg a Krétakör ügyvezetőjeként kamatoztatja. Menedzseli a Krétakör összes szellemi termékét – melyekről már nem lehet megállapítani, hogy színház, mozi, társadalmi párbeszéd vagy drámapedagógia –, de a rendezésekben is részt vesz. Münchenben Hálátlan dögök címmel kamaraoperát vitt színre, a berlini biennále meghívására pedig alkalmilag összehozta a szélsőjobbot a liberálisokkal.
__label__infláció 0.999507 __label__ár 0.00491541 __label__fogyasztási@@cikkek 0.00272499 __label__életszínvonal 0.00133502 __label__árindex 0.000378298 __label__kereskedelem 0.000355992 __label__fogyasztói@@kosár 0.00034535 __label__társadalom 1e-05 __label__váltó 1e-05 __label__news@@international 1e-05 $$$ __label__infláció 1.00001 __label__geography__magyarország 1.00001 __label__életszínvonal 0.00782589 __label__pénzügy 0.00491541 __label__árindex 0.00461957 __label__gazdaság 0.00233316 __label__fogyasztási@@cikkek 0.00160785 __label__geography__bulgária 0.00121659 __label__person__parvanov 0.000789366 __label__person__georgi 0.000789366 $$$ __label__infláció geography__magyarország genre__hír year__2006 $$$ Csillapodó infláció. $$$ Ý Csillapodó infláció. Februárban a fogyasztói árak átlagosan 2,5 százalékkal haladták meg az egy évvel korábbi szintet. A tartós fogyasztási cikkek ára 4,7, a ruházati termékeké 1,8 százalékkal csökkent, ugyanakkor az élelmiszerek 4,4 százalékkal, a szolgáltatások 3,7 százalékkal drágultak meg. Átlag alatti mértékben, mindössze 1,9 százalékkal nőtt a háztartási energia ára, a járműüzemanyagokért azonban 10,4 százalékkal többet kellett fizetni, mint egy évvel korábban. A nyugdíjasok fogyasztásához illeszkedő árindex 2005 és 2006 februárja között 3,1 százalékos növekedést mutatott. Ý = javulás, ß = romlás
__label__bank 0.982024 __label__gazdasági@@bűnözés 0.0656148 __label__hitelkonszolidáció 0.0116973 __label__bűnözés 0.00308537 __label__bankrendszer 0.00281093 __label__privatizáció 0.00264167 __label__korrupció 0.00248262 __label__folyószámla 0.00165848 __label__üzleti@@etika 0.00151118 __label__összeférhetetlenség 0.00151118 $$$ __label__geography__magyarország 1.00001 __label__bank 0.9954 __label__organization__agrobank@@rt. 0.22271 __label__gazdasági@@bűnözés 0.090103 __label__person__kunos@@péter 0.0154346 __label__hitelkonszolidáció 0.0149671 __label__person__kovács@@mihály 0.0140736 __label__organization__budapest@@bank@@rt. 0.00758724 __label__organization__realbank-csoport 0.00691384 __label__organization__ybl@@bank 0.00592107 $$$ __label__gazdasági@@bűnözés __label__bank geography__magyarország person__kunos@@péter person__kovács@@mihály organization__agrobank@@rt. genre__cikk genre__címlapsztori genre__grafikon author__szántó@@anikó year__1994 $$$ AZ AGROBANK-BOTRÁNY, Se hitel, se egzisztencia $$$ AZ AGROBANK-BOTRÁNY Se hitel, se egzisztencia A rendszerváltás óta először két bankvezért 72 órán át tartott fogva a rendőrség, előzetes letartóztatásukról e héten dönt a bíróság. A gondosan kiszivárogtatott nyomozati anyagból nem derül ki, vajon a rosszul szabályozott banküzlet szokásos menetéről avagy valóban visszaélésekről van-e szó. A Magyar Szocialista Párt leszámol múltjával – villant át némelyek agyán múlt hét péntekén, látva bilincsbe verve a rendőrség által „üzletszerűen elkövetett befolyással üzérkedéssel és hűtlen kezeléssel” gyanúsított agrobanki vezetőket. Kovács Mihályt, a ma 68 éves ausztrál állampolgárt, az Agrobank Rt. jelenlegi elnökét, 1987 augusztusában a Grósz-kormány a magyar–brit kapcsolatok fejlesztéséért kifejtett tevékenysége elismeréseként a Magyar Népköztársaság Csillagrendjével tüntette ki; a pénzintézet 47 éves vezérigazgatója, Kunos Péter pedig majdhogynem tagja volt magának a Grósz- és a Németh-kormánynak. Miniszterhelyettesi rangban töltötte be előbb az Állami Tervbizottság titkárának, majd a Medgyessy Péter miniszterelnök-helyettes kabinetjeként is működő Tervgazdasági Bizottság titkárának a szerepét, 1989. július 1-jétől pedig Békesi László pénzügyminiszter mellett volt államtitkár. Ám nem kizárt, hogy a bankemberek „pszichés megdolgozása” mögött (őrizetbe vételük 72 óráját „kemény bűnözők” társaságában töltötték a múlt héten a Gyorskocsi utcában, arra való hivatkozással, hogy ők is köztörvényes bűn elkövetésével gyanúsítottak) nincsen semmiféle talány, a megalázó rendőrségi eljárás minden gyanúsítottnak kijár. Annak ellenére, hogy a liberális párt, a Szabad Demokraták Szövetsége épp azért ragaszkodott a kormánykoalícióban a belügyminiszteri tárcához, mert személyes közreműködésével nagyobb biztosítékát látta eszmerendszere egyik sarokpontja – az emberi szabadságjogok minden körülmények közötti tiszteletben tartása – megvalósulásának. Mindenesetre múlt pénteken Zsámberger Csaba csoportvezető büntetőbíró nem tartott attól, hogy az „Agro-gate” nyomozását akadályozná a bankemberek szabadonbocsátása, ezért nem kaszniztatta be őket előzetesen, amit az „üzletszerűen elkövetett gazdasági vesztegetés” gyanújával élő Fővárosi Főügyészség meg is fellebbezett. Jogerős döntést az előzetes letartóztatás ügyében a héten hoz egy kijelölt fővárosi bíró. A banknak azonban pillanatnyilag annyi. A banküzemben a legfontosabb a bizalom, úgyhogy a legbiztosabb lábakon álló pénzintézet helyzete is meginogna, ha két vezetőjét őrizetbe vennék, ráadásul a konszolidálásba bevont hazai bankokra a stabilitás még nem igazán jellemző. Múlt héten összesen 3,8 milliárd forintnyi betétet, a bank forrásainak 7–9 százalékát vonták ki az Agrobankból, ez a nagyságrend jórészt nem a szokásos banki forgalomból, hanem a bankbotrány okozta pánikból következett. Az Állami Bankfelügyelet (Ábf) december 14-ig korlátozta az Agrobank néhány tevékenységét, ügyvezetőt rendelt ki a bankhoz, napi információszolgáltatási kötelezettséget írt elő, s arról is intézkedett, hogy benyújtsák számára a részvénykönyv igazgatóság által hitelesített november 15-i példányát. Elrendelte, hogy a bank tulajdonosai a pénzintézetnél elhelyezett betéteiket ne vehessék ki, 1995. január 31-ig részlegesen korlátozta a bankban befolyásoló részesedéssel rendelkező Delaware Kft., Szandolin Kft. és Tárca Kft. szavazati jogát, amennyiben ezek kizárólag az alaptőke felemelése és leszállítása ügyében voksolhatnak. Az Ábf megbízott elnöke, Mátrai Miklós intézkedésének indoklásaként arra hivatkozott: „Az Orfk Bűnügyi Főigazgatóságának 143/1994. Bü szám alatt az Állami Bankfelügyelet megbízott elnökéhez intézett és 1994. november 15-én keltezett tájékoztatása szerint 1994. november 14-én büntetőeljárást rendeltek el az Agrobank Rt. vezérigazgatója és elnöke ellen a Btk. 319. paragrafus (1) bekezdésébe ütköző hűtlen kezelés és a Btk. 256. paragrafus (1) bekezdésébe ütköző befolyással üzérkedés bűntett elkövetésének alapos gyanúja miatt, őrizetbe vételük mellett.” Hogy végül is a bankárokat mivel gyanúsítják, azt a közvélemény elsősorban a rendőrségtől a Magyar Hírlaphoz kiszivárogtatott információkból tudhatta meg. A nyomozati anyag szerint ügyleteik két esetben lehetnek sárosak. Egyrészt, ha valóságosnak bizonyul, hogy a bank tulajdonosai csak látszólag s nem ténylegesen emelték meg a pénzintézet alaptőkéjét, annak ellenére, hogy az állami segítségnyújtás tavaly decemberi feltételéül a Pénzügyminisztérium ezt követelményként szabta. Másrészt ha bebizonyosodik, hogy a bank által nyújtott egzisztenciahitel-ígérvényekért sápot szedtek. A két feltételezett eseménylánc egy közös pontja, az állami irányítás dilettantizmusa azonban már ma is biztos. A korrupció melegágyát teremtette meg ugyanis 1992–1993-ban az, hogy egyrészt az „állam” a polgárok adóforintjaiból magánbankok talpraállításába is beszállt, ráadásul anélkül, hogy ehhez a törvényes feltételeket előre meghirdette volna; másrészt pedig, hogy az Antall-kormány az állami vagyon magántulajdonba adásához az egzisztencia-hitelek révén a piaci viszonyoknál sokkal kedvezőbb kölcsönfeltételeket hirdetett (ezekért ugyanis a hitelt igénybevevők „áldozni” is hajlandók). A bejegyzés alatt lévő különféle változások és cégalapítások miatt hiányos cégbírósági dokumentumokból úgy tűnik, hogy mindkét fajta agrobanki akcióban – alaptőke-emelés, egzisztencia-hitelezés – kulcsszerepe lehetett egy, eredetileg az Agrobank kizárólagos tulajdonában lévő Ratio névre hallgató részvénytársaságnak. A Ratio Rt. közreműködésével – s egy-egy magánszemély részvételével – alakult ugyanis tavaly augusztusban hat olyan cég, amely az Agrobank által menedzselt privatizációban közreműködött. A mintegy 60 agrobanki egzisztenciahitel-ígérvény elbírálásában azonban emellett állítólag más cégeknek – elsősorban a Prelüd Rt.-nek – volt szerepe, amelyben épp a a fent említett személyek, s részben egy, Kovács Mihály által képviselt külföldi társaság a tulajdonos – tudtuk meg az ott dolgozóktól. Az eljárás menetét Kunos Péter vezérigazgató a HVG-nek nyilatkozva így magyarázta: „A privatizációban résztvevő cégeknek létre kellett hozniuk egy konzorciumot, amelynek egyik tagja mindig egy, az Agrobank bizalmát élvező tanácsadó cég lett. Ez utóbbi tanácsadói díj fejében jutott a privatizált vállalkozás 5-25 százaléknyi részvényeihez, mivel a hagyományos banki biztosítékok – jelzálog, készfizető kezesség – mellett, az E-hitel 15 éves futamideje alatt egyébként kiszolgáltatott helyzetbe kerülne a pénzintézet. A vásárlást követően a konzorcium tagjai szindikátusi szerződést kötöttek, amely szerint, ha a cég esetleg válságos helyzetbe kerülne, mindenekelőtt a banknak kell fizetnie.” A vesztegetés vélelmezése egyébként állítólag a fent jelzett társasági láncra épül, s emiatt a rendőrség a múlt héten több tanácsadó cégnél tartott házkutatást, hallgatta ki dolgozóikat, foglalta le a cégek iratait. Mi tagadás, nem minősül konzervatív bankári tevékenységnek, ahogy az Agrobank vezetősége a jogszabályok között táncolt tőkehiányos bankja feljavításáért, az azonban tagadhatatlan, hogy míg más bankok esetében a vállalkozók az egzisztencia-hitelek fedezetéért az állami forrásokból létrehozott Hitelgarancia Rt.-hez fordultak, az Agrobank esetében erre – állítja Apatini Kornélné, a Hitelgarancia Rt. vezérigazgatója – mindössze 3-4 esetben, nem számottevő összegben került sor. Ez pedig azt jelenti, hogy amennyiben az E-hitelből indult vállalkozás elbukik, annak ódiumát a vállalt garancia erejéig általában az állam viselné, az Agrobank viszont – az általa alkalmazott konstrukcióval – maga vinné el a balhét. Az állami tőkeinjekció feltételeként szabott, a Pénzügyminisztérium által előírt banki alaptőke-emelés kulcsa is részben a Ratio Rt.-ben található. E társaság ugyanis – a cégbírósági bejegyzések tanúsága szerint – az Agrobank által végrehajtott tőkeemelés jóvoltából tudta megemelni tavaly év vége felé három kizárólagos tulajdonában lévő társaságának (Konditor Kft., Reditus Kft., Budapesti Ingatlanfejlesztési Kft.) a törzstőkéjét annyival, hogy azok együttesen 1,5 milliárd forintot költhessenek az IBB Kft.-re. Ezzel végül is a 600 millió forintos társaság háromnegyedrészét vásárolták meg, a névérték közel négyszeres árfolyamán. Miután feltételezhető, hogy az IBB Kft. tulajdonosaként bejegyzett European Trustees and Nominees Ltd. mögött – amelyet Dávid Gyula ügyvéd képvisel – a bank igazgatósága elnökének, Kovács Mihálynak a családi vállalkozása áll azt követően is, hogy ő személy szerint 1993. január 2-án az IBB Kft. ügyvezetőségéről lemondott, adva volt a tavalyi összesen 1,5 milliárd forintos agrobanki tőkeemeléshez a forrás. Banki szakértők egy része azonban úgy ítéli meg, hogy ezzel az akcióval az Agrobank ideig-óráig – amíg befektetését a Ratio Rt.-ben a Dávid Társas Ügyvédi Irodának el nem adta – megsértette a pénzintézeti törvényt, aszerint ugyanis a bank – néhány kivételtől eltekintve – más vállalkozásba legfeljebb 50 százalékig szállhat be. Az akcióhoz azonban az Agrobank nem a betétesek pénzét használta, mint ahogy azt a rendőrség gondolja, hanem – mondják a szakértők – saját likvid forrásait. Hogy végül is az Agrobank 1993. májusi és októberi, összesen 1,5 milliárd forintnyi tőkeemelésének a forrása az IBB Kft. valós vagy fiktív felértékeléséből származik-e, azt egyébként azért sem tudni, mert az értékelést végző Cdeme Kft. szintén „brancsbeli”, az ékszerkereskedelemben jártas egyes szakértők szerint azonban az IBB valóban megéri a pénzét. Mindenesetre afelől senkinek sem lehet kétsége, hogy „nagy a kupleráj” a bankok házatáján. Az Agrobank tisztázatlan tulajdonosi viszonyainak a története is 1991 végére, 1992 első félévére nyúlik vissza, amikor is az állami irányítószervek nem tudtak egymással dűlőre jutni, ezért nem is hoztak egyértelmű szabályokat arról, hogyan is privatizálnák a bankrendszert. Tény, hogy az ausztrál állampolgárságú Kovács Mihály sosem tagadta, hogy az Agrobankot tulajdonló társaságok egy része mögött ő áll, emiatt lett 1992. május 28-án a bank igazgatóságának elnöke, jogi képviselője, Dávid Gyula ügyvéd pedig a felügyelőbizottságé. Csakhogy a pénzintézeti törvény előírása szerint „külföldi személy által Magyarországon bejegyzett pénzintézetben történő részesedéshez a kormány előzetes engedélye szükséges, kivéve, ha a pénzintézetben az összes külföldi részesedés aránya nem haladja meg a pénzintézet jegyzett tőkéjének tíz százalékát”. Ilyen engedéllyel viszont az Agrobank esetében máig nem rendelkezik senki. Igaz, a bankfelügyeleti hatóságok jelenleg úgy gondolják, ha a pénzintézeti törvényt a közeljövőben módosítanák, akkor sem kívánnának több információt a tulajdonosokról – hiába nehezedik emiatt rájuk mind nagyobb nyomás. Inkább azt írnák elő, hogy a banki részvényesek pénzük eredetéről adjanak számot. Hogy végül is az agrobanki akciók a pénzintézeti törvény mondhatni nap mint nap szokásos „áthágásának” vagy a nyomozó hatóságok által vélt bűntettnek minősülnek-e, azt feltehetően majd csak néhány év múlva ítéli meg a bíróság, ha a nyomozást követően ez alkalommal vádindítvány születne. Mindenesetre Horn Gyula miniszterelnök feltehetően nem véletlenül nyilatkozott úgy a privatizációs visszaélésekkel kapcsolatban a Népszabadságnak a bankárok őrizetbevételét megelőző pénteken, hogy „...hosszadalmas vizsgálatokat kell folytatni,... nagyon elégedetlen vagyok ezeknek a vizsgálatoknak az ütemével, bár állandóan intenek-óvnak attól, hogy elhamarkodott megállapításokra jussunk; ...ha akár saját sorainkon belül is visszaéléssel vagy a hatalom egyéni célokra való felhasználásával találkozom, akkor az ellen kíméletlenül fellépek.” Grafikon: Agrobank-tulajdonosok és tulajdonosaik valamint kapcsolt cégek SZÁNTÓ ANIKÓ
__label__belpolitika 0.996186 __label__adósság 0.000529305 __label__társadalom 1e-05 __label__kultúra 1e-05 __label__pénzügy 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__olaszország 1.00001 __label__kormány 0.384922 __label__belpolitika 0.0827073 __label__person__silvio 0.0488678 __label__person__berlusconi 0.0244331 __label__adósság 0.000454218 __label__külpolitika 1e-05 __label__geography__európai@@unió 1e-05 __label__organization__täglich@@alles 1e-05 __label__person__falk 1e-05 $$$ __label__atomenergia __label__belpolitika __label__kormány __label__népszavazás __label__privatizáció geography__olaszország person__berlusconi person__silvio genre__hír year__2011 $$$ vereséget szenvedett Silvio Berlusconi $$$ Súlyos vereséget szenvedett Silvio Berlusconi olasz miniszterelnök, amikor a kormánya által benyújtott három hétvégi népszavazási kérdést óriási többséggel utasították el. Az atomerőművek újbóli megnyitását 92, a vízszolgáltatás privatizációját 95, a kormány tagjainak az ellenük indított bűnvádi eljárásban való részvétel alóli mentesítését 94 százalék vetette el.
__label__történelem 0.461027 __label__délszláv@@rendezés 0.119213 __label__igazságtétel 0.0209742 __label__nemzetiségek 0.019134 __label__nacionalizmus 0.00574025 __label__határvita 0.00523013 __label__nemzeti@@függetlenség 0.00299103 __label__jelképek 0.00219272 __label__külpolitika 0.00199777 __label__merénylet 0.00107496 $$$ __label__geography__szerbia 1.00001 __label__geography__horvátország 1.00001 __label__geography__szerbia-montenegró 0.990884 __label__történelem 0.749097 __label__geography__montenegró 0.152042 __label__igazságtétel 0.0875738 __label__geography__jugoszlávia 0.0803675 __label__geography__szlovénia 0.0566624 __label__sport 0.0550153 __label__délszláv@@rendezés 0.0534133 $$$ __label__bűnözés __label__demonstráció __label__sport __label__vízilabda geography__horvátország geography__szerbia-montenegró genre__hír year__2003 $$$ SZERB-HORVÁT PÓLÓHÁBORÚ $$$ SZERB-HORVÁT PÓLÓHÁBORÚ „Öld meg a szerbeket” - kiáltással rontottak rá a szlovéniai Kranjban rendezett vízilabda Európa-bajnokság vasárnapi döntője után a szerb-montenegrói csapat tagjaira és a szerb szurkolókra a válogatottjuk veresége miatt feldühödött horvát drukkerek. A számbeli fölényben lévő horvátok már a mérkőzés előtt randalíroztak a szlovéniai városban, és a 9-8-as szerb győzelemmel zárult meccs közben is székekkel és üvegekkel dobálták az ellenfél szurkolóit. A tömegverekedés miatt a díjátadó ünnepséget zárt ajtók mögött kellett megrendezni. A szerbek Belgrádban és Újvidéken vágtak vissza. A szerb fővárosban a bajnoki címet ünneplő tömeg egy része megtámadta a horvát nagykövetség épületét: több százan kövekkel dobálták az ablakokat, ketten bejutottak a kertbe, letépték a horvát zászlót és címert, és szerb zászlót tűztek ki. Az incidens miatt Tonio Picula horvát külügyminiszter lemondta e hétre esedékes montenegrói látogatását. Újvidéken a hágai Nemzetközi Törvényszék által körözött szerbek melletti szimpátiatüntetésbe csapott át az ünneplés.
__label__állami@@támogatás 0.585111 __label__segély 0.492198 __label__környezetvédelem 0.327678 __label__uniós@@támogatás 0.256842 __label__mezőgazdaság 0.256842 __label__integráció 0.156115 __label__területfejlesztés 0.0518555 __label__agrárpolitika 0.0154346 __label__szennyvíztisztítás 0.00461957 __label__vállalkozásélénkítés 0.00447838 $$$ __label__geography__magyarország 1.00001 __label__segély 0.884049 __label__uniós@@támogatás 0.392347 __label__állami@@támogatás 0.182436 __label__geography__európai@@unió 0.125933 __label__organization__phare 0.122533 __label__környezetvédelem 0.103759 __label__területfejlesztés 0.0656148 __label__integráció 0.0460439 __label__mezőgazdaság 0.0420977 $$$ __label__integráció __label__környezetvédelem __label__mezőgazdaság __label__pénzügy __label__segély geography__európai@@unió geography__magyarország organization__ispa organization__sapard genre__cikk year__1999 $$$ A csatlakozást segítő alapok, Gyógyforrások $$$ A csatlakozást segítő alapok Gyógyforrások Új „pénzosztási kultúra” elsajátítására ösztönözhetik a tagságra váró országok döntéshozóit az EU jövőre megnyíló új támogatási forrásai, amelyek hivatalosan közlekedési és környezetvédelmi beruházások megvalósítását, valamint a mezőgazdaság alkalmazkodási problémáinak enyhítését szolgálják. Jövőre megduplázódik az EU-tagságra aspiráló országok uniós támogatása, miután a közösség 1989 óta létező kelet-európai segélyprogramja, a PHARE mellett az ezredfordulótól újabb két, a majdani csatlakozásra felkészítő úgynevezett előcsatlakozási forrás nyílik meg a tíz kelet-európai társult ország és Ciprus előtt. A kizárólag közlekedési és környezetvédelmi beruházások finanszírozását szolgáló Ispa-keretből évi 1 milliárd euró (1 euró = 254 forint), az agrárgazdaság modernizációját és alkalmazkodási problémáinak megoldását segítő Sapardból pedig évi félmilliárd euró jut a 11 országnak, amelyek továbbra is számíthatnak a PHARE évi mintegy 1,6 milliárd eurójára. Az unió 2000 és 2006 közötti költségvetési időszakában mindez összesen 21 milliárd eurót hozhat a tizenegyek konyhájára, ami nem tűnik nagyvonalú segítségnek ahhoz képest, hogy vázlatos brüsszeli kalkulációk szerint a tagjelölteknek környezetvédelemre 100 milliárd, infrastrukturális beruházásokra pedig 70-90 milliárd eurót kellene költeniük a felzárkózáshoz. Ahhoz képest viszont akár túlzottan bőségesnek is mondhatók e brüsszeli források, hogy a tagságra váró országok a szigorú folyósítási feltételek miatt még a PHARE-keret jelentős részét sem tudták kihasználni, az 1995-ös segélykeretben például bennragadt a magyar államigazgatás korszerűsítésére szánt pénzek kétharmada. Így az előcsatlakozási alapok nem titkoltan arra is szolgálnak, hogy ezek révén némi jártasságot szerezzenek a jelöltek az uniós pályázati rendszer útvesztőiben, kialakítsák a támogatások fogadásához szükséges intézményrendszert, s így felkészüljenek az „igazi” tagországokat, illetve azok szegényebb régióit támogató alapok igénybevételére. Az Ispa ugyanis az unió elmaradottabb országait segítő kohéziós alapéhoz, a Sapard pedig a régiók felzárkózását gyorsítani hivatott strukturális alapokéhoz hasonló rendszerben működik majd. Az egyes országoknak jutó hányadot az Ispa esetében a népesség, az egy főre jutó - vásárlóerőben kifejezett - GDP és a területnagyság alapján számítják majd ki, a Sapardból pedig a mezőgazdasági népesség száma, a megművelt területek nagysága és a bruttó hazai termék alapján hasíthatnak ki a kedvezményezettek (Magyarország a két alapból összesen mintegy 150 millió euróra számíthat évente). Az előcsatlakozási források szigorúan társfinanszírozásként működnek: a projektek költségeinek általában 75 százaléka fedezhető belőlük, a többit hazai állami vagy önkormányzati forrásból kell állni. Ezért e pénzek megszerzéséhez mindenekelőtt EU-konformmá kell alakítani a hazai támogatási rendszereket. Ennek érdekében az állami bürokráciáknak az év végéig el kell készíteniük az adott ország teljes állami támogatási palettáját bemutató, úgynevezett átfogó fejlesztési tervet, jövő májusig pedig egy - már az EU által „társfinanszírozható” programokkal kiegészített - nemzeti fejlesztési tervet, és persze ki kell alakítaniuk a pénzek elosztását és felhasználását átláthatóvá, ellenőrizhetővé tevő szisztémát. A magyar kormány hosszas, már-már bohózatba illő tárcavillongások után döntötte el, mely beruházásokra kéri az Ispa támogatását. Ennek az alapnak egyik deklarált célja a pénzek hatékony és koncentrált hasznosítása, így e forrásból csak a legalább 5 millió eurónyi állami vagy önkormányzati beruházásban készülő projektekre adható támogatás. A környezetvédelmi tárca először mégis kisebb települések beruházásainak a listájával indult volna a pénzszerző harcba (HVG, 1999. február 20.), s csak második nekifutásra született meg a „Brüsszel-konform” döntés: Miskolc, Szeged és Debrecen hulladékgyűjtési és -kezelési rendszerének korszerűsítését szolgálhatja a 14, 5,5, illetve 19 millió eurós (mintegy 3,5, 1,4, illetve 5,8 milliárd forintos) beruházás, amelyekhez 11, 4, illetve 9,5 millió eurót Brüsszeltől várnak. A fenti „hulladéklista” kompromisszumos jellegéről árulkodik az is, hogy a kisebb települések mellett a főváros is lekerült a támogatandók listájáról, holott az így megvalósítani remélt füstgáztisztító nélkül a budapesti hulladékégető képtelen az uniós normák betartására, ami alól viszont Magyarország nem kíván felmentést kérni. Végül sikerült kompromisszumot kötnie a környezetvédelmi és a közlekedési tárcának a szennyvizes fejlesztésekre kért támogatások ügyében is. Eszerint a magyar fél a győri és a szegedi szennyvíztisztító 10,5 millió, illetve 6 millió euróba (2,6, illetve 1,5 milliárd forintba) kerülő továbbépítésére kér 4, illetve 2,5 millió eurós támogatást. (Ennek révén biológiai tisztításra is alkalmassá tennék a ma csak a darabos szennyezések kiszűrésére alkalmas létesítményeket.) A legnagyobb segélyt Brüsszel jóváhagyása esetén Budapest kapná, a listán ugyanis - 80 milliós támogatást kérve - szerepel a főváros új, a Csepel-sziget északi részére tervezett, több mint 500 ezer köbméter kapacitású szennyvíztisztítója. Ennek révén szinte a teljes budapesti szennyvízmennyiség tisztítva kerülne a Dunába, szemben a jelenlegi 25-30 százalékos aránnyal. A 200 millió euróra (50 milliárd forintra) taksált teljes beruházási költség tartalmazza a budai főgyűjtő csatorna kiépítését is, így - egyedül a pecások bánatára - megszűnnének a szennyvízkiömlők, amelyek több tíz kilométer hosszban fertőzik a parti sávot. Egészen más logika szerint működik a Sapard. Mint a HVG kérdésére a Földművelésügyi és Vidékfejlesztési Minisztériumban elmondták, e támogatást jövedelemtermelő beruházásokra is igényelhetik a mezőgazdasági termelők, termelői csoportok. Megszerzéséhez a tárcának szeptemberig el kell készítenie agrár- és vidékfejlesztési programját, amelyhez azután csatlakozhatnának az uniós programok. A brüsszeli Sapard-rendeletben megfogalmazott 15 prioritásból - melyek között az agrárvállalkozások beruházásainak a támogatása mellett szerepel például a mezőgazdasági termékek feldolgozásának és piacra jutásának az elősegítése, a környezetkímélő termelési módok támogatása, a termelői csoportosulások létrehozása, a vidéki infrastruktúra fejlesztése vagy a vízkészletek kezelése - ki kell választani a Magyarország számára legfontosabbakat, s ezekre lehet pénzt kérni. A folyósítás feltétele egy kifizető ügynökség felállítása és egy ellenőrző rendszer létrehozása. A kifizetőhöz lehet majd a jövő évtől benyújtani a pályázatokat konkrét projektekre, melyek közül a jövedelemtermelő beruházásokhoz 50 százaléknyi saját erő szükséges, s a másik 50 százaléknyi közpénz háromnegyede lehet az EU-támogatás.
__label__lakás 0.592677 __label__bérlakás 0.245095 __label__privatizáció 0.00574025 __label__lakásépítés 0.00523013 __label__népszámlálás 0.00272499 __label__társasházak 0.00219272 __label__önkormányzati@@vagyon 0.00137703 __label__kilakoltatás 0.00107496 __label__energiaellátás 0.000789366 __label__távfűtés 0.000482855 $$$ __label__geography__magyarország 0.997827 __label__lakás 0.793116 __label__bérlakás 0.737168 __label__népszámlálás 0.0062999 __label__ingatlanpiac 0.00610756 __label__társasházak 0.00206074 __label__önkormányzati@@vagyon 0.00146506 __label__lakásépítés 0.000949944 __label__lakás-takarékpénztár 0.000742181 __label__statisztika 0.000482855 $$$ __label__privatizáció __label__ingatlan __label__önkormányzat geography__magyarország genre__hír year__1996 $$$ Önkormányzatilakás-hiány $$$ Önkormányzatilakás-hiány Az elmúlt hat esztendőben az országban 466,5 ezer – ebből Budapesten 260,2 ezer – lakást értékesítettek a települési önkormányzatok. A Központi Statisztikai Hivatal (KSH) múlt heti jelentéséből az is kiderült, hogy az önkormányzati bérlakások kétharmada magántulajdonba került, és ennek eredményeként a teljes lakásállományból országosan már csak 6, a fővárosban 17 százalék van a helyhatóságok tulajdonában. Ez rendkívül kevés, rontja a szociálislakás-gazdálkodás feltételeit – állítja szakértői elemzésekre hivatkozva a jelentés, mondván: a nyugat-európai országokban az úgynevezett közösségi lakások aránya nem csökken 10-15 százalék alá (a teljes lakásállományon belüli hányaduk Franciaországban és Németország nyugati tartományaiban 15, Nagy-Britanniában 26, Svédországban 22, Ausztriában pedig 10 százalék). A lakások privatizációjával kapcsolatos gyors önkormányzati lépéseket a rossz, csak drágán felújítható lakásállomány magyarázza. Romló minőségre utal az is, hogy a vizsgált – 1990–1995 közötti – időszakban a lakások egy négyzetméterre jutó forgalmi értéke mindössze 30 százalékkal emelkedett, miközben a fogyasztóiár-index több mint 200 százalékkal növekedett. A forgalmi érték százalékában kifejezett eladási ár országosan 22,9–30,9 százalék, a fővárosban 19,0– 22,8 százalék között mozgott.
__label__történelem 0.72488 __label__kertészet 0.262852 __label__kultúra 0.103759 __label__társadalom 0.0926978 __label__zöldségtermesztés 0.0656148 __label__népművészet 0.063725 __label__növénytermesztés 0.061886 __label__gyümölcstermesztés 0.0460439 __label__erdőgazdálkodás 0.0341104 __label__bevándorlás 0.0321107 $$$ __label__geography__magyarország 0.932463 __label__történelem 0.928419 __label__társadalom 0.928419 __label__bevándorlás 0.422515 __label__geography__bulgária 0.341593 __label__kertészet 0.250923 __label__város 0.103759 __label__gazdagok 0.0851091 __label__geography__törökország 0.0716012 __label__geography__európa 0.0488678 $$$ __label__bevándorlás __label__kertészet __label__mezőgazdaság __label__nemzetiségek __label__történelem geography__bulgária geography__magyarország genre__cikk author__petz@@anna year__2015 $$$ Bolgárkertész bevándorlók, Zöldségek róluk $$$ Bolgárkertész bevándorlók Zöldségek róluk Bár elvették a magyarok munkáját a XIX. század végén letelepedő bolgárkertészek, a magyar állam támogatta őket, és ennek meg is lett az eredménye. Tetszetős, megfizethető paprika, paradicsom, uborka és saláta sorakozik a piac standjain. Idősebbek emlékezetében még élhet ez a kép a bolgárkertészekről, a fiatalabbak nem is igen hallottak róluk. A bolgárokat napjainkban az egyik legkisebb magyarországi etnikumként tartják számon (a 2011-es népszámlálás adatai szerint 6272-en vallották magukat bolgárnak), ám ez nem volt mindig így. A bolgárkertészek a XIX. század végén, a jobb megélhetés reményében, messze földön híres kertészeti szaktudással érkeztek a Dunától északra fekvő országokba, köztük Magyarországra. Az ő letelepedésük jelentette a mai napig tartó, modern kori migráció első hullámát. 1873-ban – a korabeli, hetente megjelenő Gazdasági Lapok szerint – 18 000 bolgár élt az Osztrák–Magyar Monarchia területén. A bolgárkertészek gazdasági kényszer miatt indultak útnak; a mai kormányzati terminológia szerint „megélhetési bevándorlók” voltak. Bulgáriában a XIX. század derekára fejlett, belterjes kertkultúra alakult ki, elsősorban az ott ötszáz éves, 1878-ig tartó török uralomnak köszönhetően. Szakemberek azóta is nyilvántartják, hogy a bolgárkertészet legfőbb jellemzői a melegágyi előhajtatás és a parcellákkal barázdált termőföld, folyamatos vízellátással. A laikusnak elég annyit tudnia, hogy a földeket leggyakrabban patakok mellett művelték, amelyek vizét az ókori eredetű bolgárkerékkel emelték ki, majd árasztották a parcellákra. Ám hiába a kiváló technológia, ha a hazájukban nem volt kellő felvevőpiac: Bulgáriában éppen a török elnyomás miatt nem alakultak ki olyan nagyvárosok, ahol nem termesztették, hanem vásárolták volna a zöldséget-gyümölcsöt. Amagas adók és a kedvezőtlen földviszonyok sem könnyítették meg a kertészek megélhetését. Ahogyan pár évtizede, a XX. századi rendszerváltás után is bolgárok tömegei, úgy akkoriban ők is a határokon túl tudták csak kamatoztatni szaktudásukat. „Az első csoportok Románián és Dobrudzsán keresztül Oroszország felé vették útjukat, majd a XIX. században nyugat felé, Szerbián át az Osztrák–Magyar Monarchia irányába fokozódik a kertészek áramlása. Egyes kertészek messzebb is létesítettek kerteket – Lengyelországban, Németországban és Franciaországban” – írja Peneva-Vincze Lili néprajzkutató egy 1981-es cikkében. Magyarországon az 1870-es évek környékén tűnt fel az első néhány, akkor még kizárólag férfiakból álló kertészcsoport (bolgár nevén tajfa). Nyárra földet béreltek, 6-7 hónapot dolgoztak, aztán hazatértek. Az összegyűjtött pénzből házat építettek vagy földet vásároltak Bulgáriában. Később, a kertészet felfutásával néhány évesre bővült tartózkodásuk, és megesett, hogy a családjukat is magukkal hozták Magyarországra. „A bolgárkertészek között az a mondás járta, hogy »ott kell a kertet megcsinálni, ahol még látszanak a város kéményei«, vagyis kifejezetten keresték a nagyvárosok közelségét, ahol felvevőpiacot találhattak az árujuknak. Jelentősebb kertészkolóniák Budapest, Pécs, Debrecen, Miskolc mellett jöttek létre” – mondja Menyhárt Krisztina, az ELTE bolgár szakának adjunktusa. A XIX. század végére a bolgárkertészek elvették a magyarok munkáját. Illetve nem csak az övékét. Gyakorlatilag monopóliumot szereztek a magyar kertkultúrában, ez pedig a hazai termelőkből féltékenységet és dühöt váltott ki. Egyre inkább támadták a bevándorlókat, mondván, kiszorítják a magyarokat és a svábokat a zöldségpiacról, ráadásul a Magyarországon szerzett bevételt hazaviszik, és a bolgár nemzeti vagyont gazdagítják vele. Fodor Antal 1893-ban, a kor agrártémájú időszaki lapjában, a Köztelekben azt fejtegette, hogy „olcsó munkásaikkal tönkretették az eddigi városi kertészeket s tönkreteszik az ország népét...”. Az is előfordult, hogy a magyar parasztok az öntözéshez használt bolgárkereket tették felelőssé a száraz időben fellépő vízhiányért, ezért megrongálták a szerkezeteket. Az állam azonban felismerte, mennyire fontos a korszerű zöldségtermesztés és a parlagon heverő földek kihasználása (a Csepel-szigeten, Zuglóban és a Rákos-patak mentén jóformán minden mocsaras területet a bolgárok csapoltak le), ezért kiállt a bolgárkertészek mellett. Kitiltásuk helyett éppen módszerük tanulmányozását tűzte ki célul, majd – a közpénzt sem sajnálva – bolgár rendszerű kertészeteket telepített szerte az országban. A piacjáró magyar emberek is pártfogolták minőségi terményeik miatt a bolgárkertészeket, ők honosították meg a Monarchia területén a spárgatököt, a padlizsánt, a póréhagymát és a fekete babot. Kedvező áraik miatt pedig a városi alsóbb rétegek is rászokhattak a rendszeres zöldségfogyasztásra. Elszántságukat sajátos hit is táplálta: földjeiket pravoszláv pap szentelte fel, szenteltvízzel öntözte; a halottaikat kapával vagy más szerszámmal együtt temették el. A kíméletlen kétkezi munka mellett – az ültetés időszakában akár napi 15–20 órát dolgoztak – a bolgárkertészek rendkívül szegényes körülmények között éltek. A druzsesztvo nevű, erősen szervezett munkaközösségekbe tömörültek, amelyeknek tagjai év közben együtt dolgoztak, laktak és étkeztek. Ezekbe csak szükség esetén engedtek magyar idénymunkásokat, már csak azért is, mert féltve őrizték a szaktudásukat. Mindent a jó minőségű, friss termésnek rendeltek alá, lelkiismeretes munkájuknak nagy szerepe volt a XIX–XX. században a nagyvárosok zöldségellátásában. Korábbi standjaikon a bolgárkertészek ma már alig találhatóak meg. De emlékükre 2014-ben szoborcsoportot avattak a Bosnyák téri piac tőszomszédságában. PETZ ANNA
__label__történelem 1.00001 __label__igazságtétel 0.294225 __label__fasizmus 0.201823 __label__holokauszt 0.0875738 __label__háború 0.0851091 __label__antiszemitizmus 0.063725 __label__rasszizmus 0.0209742 __label__jelképek 0.0179962 __label__forradalom 0.0145136 __label__nacionalizmus 0.0140736 $$$ __label__történelem 1.00001 __label__igazságtétel 0.546748 __label__fasizmus 0.152042 __label__geography__szovjetunió 0.0460439 __label__nacionalizmus 0.0396488 __label__geography__franciaország 0.0341104 __label__geography__csehszlovákia 0.0267693 __label__person__alfred 0.016413 __label__antiszemitizmus 0.0132328 __label__holokauszt 0.0120638 $$$ __label__fasizmus __label__háború __label__történelem geography__bulgária geography__csehország geography__franciaország geography__norvégia geography__románia geography__szlovákia person__antonescu person__ion person__bozsilov person__dobri person__pétain person__philippe person__quisling person__vidkun person__tiso person__jozef genre__cikk author__illényi@@balázs year__2005 $$$ MI LETT A NÁCI HELYTARTÓKKAL?, Szolgasorsok $$$ MI LETT A NÁCI HELYTARTÓKKAL? Szolgasorsok Hatvan éve került bíróság elé a nácikkal kollaboráló vezetők archetípusaként számon tartott norvég Vidkun Quisling, akinek egykori villáját most népirtásmúzeummá alakítják át. Az Európa-szerte vele egyívásúnak tartott politikusok háború utáni sorsa a hasonlóságok mellett igen nagy eltéréseket is mutatott. „Pártom, a Nasjonal Samling programját nem a németekről mintáztam, hanem már 1918-as oroszországi tartózkodásom alatt kidolgoztam” - magyarázkodott 1945. augusztus végén kezdődő és két hónapig tartó perében Vidkun Quisling norvég fasisztavezér. Ehhez képest Nemzeti Egység nevű pártjára - amelyet Adolf Hitler 1933. januári hatalomra kerülése után három és fél hónappal alapított - nemcsak számtalan ideológiai és gyakorlati koppintás volt jellemző, hanem vezetőjének a német Führer szó megfelelője dukált, tagjai pedig a náciktól ismert karlendítéssel üdvözölték egymást. Quisling szerint ez utóbbival pusztán a viking ősök tradicionális köszöntését elevenítették fel. Hasonlóképpen nélkülözte az eredetiséget a bábkormány világháború alatti tetteit felsoroló - egyebek mellett az 1940. április 9-ei államcsínyt, a németek politikai és katonai kiszolgálását, a zsidók deportálását, illetve az ellenállók üldözését és kivégzését felrovó - vádpontok elleni védekezése. A természetesen ártatlanságát hangsúlyozó „nemzetvezető” hiába hivatkozott arra, hogy tetteivel a marxista-kommunista forradalom veszélyétől kívánta megoltalmazni a norvégokat. Míg ő - a készségesen szolgáló helytartók névadója - úgy emlékezett, hogy „önmagát áldozta fel” nemzetéért, árulása mélységesen megdöbbentette a semlegesség lehetőségében az utolsó pillanatig reménykedő Norvégia lakosságát. Ráadásul nagyon hasonló okfejtés - jóval emelkedettebb előadásban - nem is sokkal korábban már elhangzott. Az oslói Quisling-per ugyanis - bár három hónappal a náci háborús bűnösök nürnbergi tárgyalása (HVG, 1996. szeptember 28.) előtt kezdődött - korántsem az első ilyen jellegű felelősségre vonás volt. A második világháborúnak hivatalosan véget vető japán kapituláció napján, augusztus 15-én ítélték halálra Párizsban Philippe Pétain marsallt, aki a németek által nem megszállt, Vichy központtal működő dél-franciaországi részek vezetője volt. Az agg, 89 éves marsall csak röviden szólalt meg vádlói előtt, hangsúlyozva, hogy „életemet Franciaország szolgálatában töltöttem, (...) áldozatomat mostantól nem lehet kétségbe vonni, (...) az önök ítéletére az Istené és az utókoré felel majd”. Védői ezek után ékes - sokszor a pátoszt sem nélkülöző - szavakkal fejtegették: „Hatalmát arra használta, hogy pajzsként védelmezze Franciaországot a legrosszabbtól.” Igaz, Pétain esetében ez a legrosszabb nem a Quisling által emlegetett kommunista veszély, hanem ellenkezőleg, a náci Németország volt. A tartalmi különbség ellenére ennek alapján szokás történészberkekben „pajzselméletként” emlegetni a háborús kollaboránsoknak azt a - szinte minden perben előhozott - védekezését, hogy tetteikkel tulajdonképpen csak a nagyobbik rossztól akarták megkímélni országukat (lásd Az önvédelem tanúi című írásunkat is). A francia marsall nemcsak ebben járt az élen, hanem neki köszönhető a kollaborálás szó negatív jelentéstartalma is. Az együttműködés (collaboration) kifejezés 1940 októberében, Hitlerrel való találkozója utáni rádiónyilatkozatában bukkant fel először abban az értelemben, hogy a háború után már az értelmező szótárak - fejtette ki Jan T. Gross lengyel származású amerikai történész egy öt évvel ezelőtt angolul megjelent tanulmánygyűjteményben - kifejezetten a vichyi Franciaországra utalva emelték be a szócikkbe az elnyomók elvtelen kiszolgálását is. Pétain marsall pere és sorsa ezeken túl viszont alaposan különbözött más kollaboránsokétól. Elsősorban abban, hogy személyében 1940 nyarán egy minden tekintetben tiszteletre méltó katonapolitikus került a csonka ország élére. A franciák őt tekintették az 1918-ban a németek fölött aratott győzelem atyjának, és nimbusza még pere idején is akkora volt, hogy 1945-ben a francia értelmiség két táborra szakadt miatta. „Ne riadjunk vissza a gondolattól, hogy legbensőnk egy része talán maga is cinkosa volt bizonyos órákban e lesújtott aggastyánnak” - védte a marsallt Francois Mauriac katolikus írófejedelem. „Ha feláldozta saját személyét, akkor ezt nem Franciaországért tette, hanem úgy, mint egy prostituált” - vádolta viszont az utóbb Nobel-díjjal kitüntetett Albert Camus író és filozófus. Tény, hogy a bíróság ajánlására (és a közvéleményt is jó érzékkel megszondázva) De Gaulle tábornok életfogytiglani börtönre változtatta a halálos ítéletet, amelynek meghozatalakor egyébként a zsidóüldözésekben játszott szerepét nem is mérlegelték. 1951-es halála után a francia köztársasági elnökök rendszeresen megkoszorúzták Pétain sírját, és ezzel a szokással csak 1995-ben szakított Jacques Chirac. Pétain internetes honlapján ma arra figyelmeztetik az odalátogatót, hogy a marsall mellett kiállni a strasbourgi Európai Bíróság által 1998 óta elismert jog. Nem ő volt az egyetlen kollaboráns, akinek pere társadalmi és politikai indulatokat keltett. A Cseh- és Morvaország 1939. márciusi német megszállásakor a független Szlovákiát kikiáltó, majd miniszterelnökként és államelnökként irányító Jozef Tiso 1946 decemberében kezdődött tárgyalása előtt és alatt is komoly viták zajlottak. Más természetűek azonban, mint Pétain esetében. Mint Bradley Abramsnek, a Columbia Egyetem professzorának a kutatásaiból tudható, a katolikus papként „vezérré” váló Tiso pere az újraegyesített Csehszlovákiában egyaránt felszította az ellentéteket az államalkotó két nemzet - az inkább katolikus szlovákok és a protestáns csehek -, illetve a nacionalisták és az előretörőben lévő kommunisták között. Az aktuálpolitikai játszma kulcsfigurájává vált Tiso mellett széles alkalmi koalíció állt ki: mások mellett az angol követ, a szlovák polgári pártok, a szlovák püspöki kar és a Vatikán. Mi több, az 1946-os választásokon szlovák nemzeti jelképpé avatták. Pedig védői sem ártatlansága mellett kardoskodtak, hanem azt szorgalmazták, hogy ne ítéljék halálra. E mellett elsősorban azt hozták fel, hogy a mélyen hívő szlovák vidék felé rossz üzenet lenne egy pap kivégzése, de azt is, hogy nagyon rontaná az amúgy sem harmonikus cseh-szlovák viszonyt. Ám a politikai szelek akkor már máshonnan fújtak. A csehek dominálta bíróság elé kerülő vádpontok között első helyen a Csehszlovák Köztársaság szétverése, majd a náci Németország kiszolgálása szerepelt, és a „világ első szocialista országa, a Szovjetunió elleni agresszió előkészítése” is megelőzte az emberiség elleni bűnöket. A kormány elé véleményezésre került kegyelmi kérvényt heves vita után végül elutasították , hogy „ne diszkreditáljuk magunkat a Szovjetunió szemében”. Így Benes elnökre - akit még az utolsó pillanatban is próbáltak befolyásolni a szlovák püspökök és a demokrata párt vezetői - hárult, hogy megkegyelmez-e, ám ő arra hivatkozott, hogy nem akar alkotmányos válságot, ezért nem kíván szembeszállni a kormány döntésével. Ehhez képest Tiso kivégzése már akkor is komoly belpolitikai feszültségeket keltett, alakja pedig az 1989-es rendszerváltás után újra megjelent a szlovák történelmi személyiségek listáján - igaz, egyszerre két helyen is: a legelismertebbek és a legmegvetettebbek között. Bár formailag megfelel a kollaboráns fogalmának, mégis rendhagyó a jobboldali Vasgárda mozgalom vezetőjéből Románia diktátorává lett Ion Antonescu sorsa. A háború alatt német szövetségesként a Szovjetunió ellen harcba szálló vezér - sok más quislinggel ellentétben - komoly nemzeti érdemeket szerzett uralma alatt, visszaszerezte például a Szovjetunió által 1940-ben elcsatolt Besszarábiát és Észak-Bukovinát, sőt egészen a fekete-tengeri Odesszáig jutott az országhatárok kiigazításában. 1946. májusi perében persze pechére aligha védekezhetett a szovjetellenes sikerekkel. De sajátosan alakult Antonescu - akinek mostohaanyja és felesége is zsidó volt - antiszemitizmusa is. Kevés teret kapott beszédeiben az árja fajelmélet, 1942-ig pedig (ha el lehet tekinteni az egy évvel korábbi pogromtól Iasiban) inkább bátorította a cionista mozgalmat az országban - még ha azzal a nem titkolt szándékkal is, hogy esetleg eléri a zsidók kivándorlását Palesztinába. Utána viszont véres leszámolást hirdetett a besszarábiai és bukovinai zsidók - mint „kommunista ügynökök” - ellen. Perében vállalta ugyan a felelősséget rezsimje bűneiért, de történetesen erről azt állította: „Sok elnyomó törvényt hoztam, de egyetlen zsidót sem öltünk meg.” Németbérencként szokás számon tartani, egykori hazájában mégsem emlegetik bolgár Quislingként az 1943-1944-ben miniszterelnökösködő, manapság már a lexikonokban is csak nehezen található Dobri Bozsilovot - említ egy újabb különutas kollaboránst a HVG érdeklődésére Balogh László történész-politológus. Bulgária világháborús szerepe egyébként is nagyban eltér más, a németekkel szövetséges országokétól. Megtagadták például, hogy hadba lépjenek a Szovjetunió ellen (igaz, ez még az 1943 nyarán tisztázatlan körülmények között elhunyt Borisz cár alatt történt). A korábban a nemzeti bank elnökeként és pénzügyminiszterként is ügyködő Bozsilov pedig - bármennyire kiszolgálta is egy éven át a német érdekeket - ellenállt a mintegy ötvenezres zsidó közösség deportálására vonatkozó nyomásnak. Balogh szerint a Bozsilov-per talán éppen ezért is inkább bűnbakképzésnek, semmint egy kollaboráns felelősségre vonásának tekinthető. Erre utalnak a már 1944 őszétől szovjet megszállás alatt lévő ország bíróságának vádjai: elmarasztalásában a korábbi pénzügyi „hibái” legalább olyan súllyal estek a latba, mint háborús cselekedetei. Mindenesetre 1945. február elején sietve kivégzőosztag elé állították. Elkerülték viszont a klasszikus quislingsorsot az egykori Jugoszlávia maradékán osztozó politikusok. A független horvát államot létrehozó usztasavezér, Ante Pavelic egyaránt irtotta a szerbeket, a zsidókat, a cigányokat és a kommunistákat, ám 1945-ben Ausztrián és állítólag a Vatikánon keresztül sikerült Argentínába menekülnie, sőt ott Juan Peron elnök biztonsági tanácsadójává küzdötte fel magát. Büntetése csak áttételesen érte utol: 1957-ben egy jugoszláv merénylő megsebesítette. Pavelic ezután Madridba menekült, és két évvel később, 70 éves korában ott hunyt el, minden bizonnyal a merénylet sebeinek szövődményeiben. Hamarabb utolérte végzete a németek által megszállt és teljes mértékben ellenőrzött Jugoszlávia bábminiszterelnökévé felemelkedő szerb fasisztát, Milan Nedicet, aki hatalma alatt büszkén hirdette, hogy Belgrád lesz az első „zsidómentes” európai város. A háború végén elfogták, ám bíróság elé már nem került, mivel perére várva öngyilkosságot követett el a börtönben. ILLÉNYI BALÁZS