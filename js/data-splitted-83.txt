__label__bér 0.967909 __label__sztrájk 0.835494 __label__béralku 0.592677 __label__közalkalmazottak 0.196836 __label__béremelés 0.132974 __label__érdekvédelem 0.0341104 __label__érdekegyeztetés 0.00942259 __label__munkajog 0.00691384 __label__szakszervezet 0.00574025 __label__jövedelem 0.00338661 $$$ __label__geography__magyarország 1.00001 __label__bér 0.909917 __label__sztrájk 0.782673 __label__béralku 0.47659 __label__organization__országos@@munkaügyi@@tanács 0.0695518 __label__közalkalmazottak 0.0341104 __label__béremelés 0.0140736 __label__érdekvédelem 0.0140736 __label__organization__költségvetési@@intézmények@@érdekegyeztető@@tanácsa 0.0140736 __label__demonstráció 0.00885735 $$$ __label__bér __label__béralku geography__magyarország organization__szociális@@területen@@dolgozók@@szakszervezete genre__hír year__2002 $$$ Sztrájk készül? $$$ Sztrájk készül? Kétórás figyelmeztető sztrájkot tervez március végére a Szociális Területen Dolgozók Szakszervezete, ha a Szociális és Családügyi Minisztérium (SZCSM) nem hívja össze az ágazati érdekegyeztető fórumot az ágazatban dolgozó 60 ezer ember 2002. évi béremelésének megvitatására - tájékoztatta a HVG-t Kónya Gusztávné szakszervezeti elnök. Az érdekképviselet az idei évre juttatott 7,5 százalékon felül 17 százalékos béremelést szeretne elérni, egyebek közt a rendkívül alacsony keresetekre, illetve a minimálbér-emelés okozta bértorlódásokra hivatkozva: miközben egy takarítónő havi bruttó 50 ezer forintot, egy élelmezési, illetve gazdasági vezető a források szűkössége miatt csupán 51 ezret visz haza. Az átmeneti és a hajléktalanszállásokon, illetve idősgondozásban foglalkoztatott szociális dolgozók tavaly decemberi bruttó átlagkeresete a Központi Statisztikai Hivatal adatai szerint 65 ezer forint, azaz a közszférában a legalacsonyabb volt. Bár az SZCSM-nek a HVG-hez eljuttatott közleménye szerint a sztrájkkezdeményezés - az utóbbi négy év bérfejlesztése, a kidolgozás alatt álló közalkalmazotti életpályamodell, valamint a szakszervezet és a szocialisták miniszterelnök-jelöltje között januárban kötött együttműködési megállapodás miatt - okafogyottá vált, a tárca kész a párbeszédre.
__label__gazdaság 1.00001 __label__térképészet 0.453272 __label__társadalom 1e-05 __label__kultúra 1e-05 __label__pénzügy 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 1.00001 __label__gazdaság 1.00001 __label__egészségügy 0.103759 __label__geography__várpalota 0.00171072 __label__térképészet 0.00121659 __label__távközlés 0.000497857 __label__külpolitika 1e-05 __label__geography__európai@@unió 1e-05 __label__organization__täglich@@alles 1e-05 __label__person__falk 1e-05 $$$ __label__demográfia __label__népesség __label__társadalom geography__európai@@unió genre__térkép year__2008 $$$ Regionális demográfiai kockázati térképek befektetőknek $$$ Regionális demográfiai kockázati térképek befektetőknek 8260191.pdf
__label__külpolitika 1.00001 __label__politika 0.492198 __label__külkereskedelem 0.228166 __label__diplomácia 0.160276 __label__integráció 0.0583558 __label__kormány 0.019134 __label__gazdaságpolitika 0.0106625 __label__nemzetpropaganda 0.00807199 __label__szabadkereskedelem 0.00649827 __label__biztonságpolitika 0.00507033 $$$ __label__külpolitika 1.00001 __label__geography__magyarország 1.00001 __label__külkereskedelem 0.607673 __label__politika 0.507822 __label__geography__európai@@unió 0.48439 __label__integráció 0.196836 __label__diplomácia 0.0550153 __label__kormány 0.028446 __label__organization__külügyminisztérium 0.0222962 __label__person__gyurcsány@@ferenc 0.0149671 $$$ __label__diplomácia __label__külpolitika geography__európai@@unió geography__magyarország geography__szerbia organization__nato genre__cikk genre__esszé author__balázs@@péter year__2015 $$$ Balázs Péter, Lefokozott külpolitika $$$ Balázs Péter Lefokozott külpolitika Magyarország eddig kevéssé élt az eséllyel, amit az uniós csatlakozás, a fejlett világhoz tartozás kínált. Az euroatlanti kapcsolatokban leginkább a különállással kelt feltűnést az Orbán-kormány, a szomszédságpolitikában a problémák szőnyeg alá söprésében jeleskedik, a világ többi részén pedig, hiába állította külpolitikája fókuszába, nem tényező – állapítja meg szerzőnk, volt EU-biztos és külügyminiszter, a CEU professzora. Három külügyminisztere volt tavaly Magyarországnak: tavasszal még Martonyi János, nyáron Navracsics Tibor, ősztől Szijjártó Péter képviselte a kormányt külföldön. Ez kivételes külpolitikai teljesítmény; kérdés: mi lett az eredménye? 2015-re, a hatáskörök átrendezése és egy éles koncepcióváltás nyomán, a külügy önálló funkcióként eltűnt a szűk kormányzati palettáról. A diplomácia maradékát a távoli piacokat megcélzó külgazdasági funkcióhoz csatolták, az EU-ügyek pedig a Miniszterelnökséghez sorolódtak. A magyar külpolitika jelenlegi állapotához három fő metszetben fűzök rövid megjegyzéseket: a szomszédsági kapcsolatok, a szövetségi rendszerünkön belüli politizálás és a tágabb világhoz fűződő viszonyunk kérdésében. Magyarország szomszédsági kapcsolatai Már a menekültválság kiéleződése előtt sem volt ideális a helyzet, a magyar kormányzat ténykedése kimerült abban, hogy kerülte a konfliktusok kezelését, sőt gyakran még az említésüket is. Ezt jól illusztrálják a nyár diplomáciai eseményei. Szijjártó Péter júliusi zágrábi látogatása után kijelentette ugyan, hogy „mélyponton vannak a magyar–horvát politikai kapcsolatok”, ám csupán az ellenzéki HDZ elnökével tárgyalt. A magyar–horvát viszonyt valóban jó pár probléma terheli, köztük a kritikus Mol–Ina-konfliktus, ám a jelek szerint sem a külügyekért (is) felelős külgazdasági miniszter, sem apparátusa nem érzékeli, hogy erről első helyen ők maguk tehetnek, és hogy mindezekről a horvát kormánnyal kellene beszélni. A szerb miniszterelnök, Alekszandar Vucsics július 1-jei budapesti látogatásán csak kerülgette a közös határ magyar oldalán azóta teljes hosszában megépült drótkerítés témáját, de előtte és utána nyíltan kritizálta az értelmetlen tervet. Osztrák részről a külügyminiszter, majd a kancellár is élesen bírálta az európai menekültproblémával kapcsolatos önfejű és elzárkózó magyar magatartást, miközben a magyarországi földbérletek és az osztrák bankok helyzete is feszültségek forrása. Victor Ponta román miniszterelnök a nyár derekán még részt vett a nagylaki autópálya-határátkelő avatásán, ám utána a bukaresti magyar nagykövet sajtónyilatkozata nyomán feszültté vált a viszony, miközben Romániában továbbra sincs kisebbségi törvény, bizonytalan a magyar egyetemek helyzete, nem fejlődnek az infrastrukturális összeköttetések. Ukrajnával a kétoldalú kapcsolatokat nyomasztja a magyar kormányzat egyértelmű oroszbarátsága, a magyar kisebbség számos gondja, a magyar állampolgárság felvételének tilalma. A magyar–szlovák viszonyban látható egyetértés uralkodik a jelenlegi kormányok között a problémák szőnyeg alá söprésében, de ettől még nem születnek megoldások, például az alsófokú magyar nyelvű oktatás legújabb korlátozását vagy a magyar állampolgárság felvételének súlyos szlovák szankcionálását illetően. A szomszédokhoz fűződő viszony a külpolitika legelső és közvetlenül érzékelhető dimenziója, kivált egy szárazföldbe ágyazott ország esetében. A magyar történelem során először alakult ki olyan helyzet, amikor a magyarsággal sok tekintetben összenőtt nemzetek mindegyike saját állammal rendelkezhet. Magyarországnak soha korábban nem volt hét szomszédja. Ez a geopolitikai konstelláció merőben új stratégiát követel, egyebek között azért is, mivel új foglalatot nyújt az államhatár túloldalán élő magyar kisebbségek helyzetének kezeléséhez és javításához. Térségünk tágabb köreiben a V4 csoport, a német és az orosz reláció stratégiai fontosságú. A visegrádi együttműködés repedezik, habár a menekültválságban a négyek felsorakoztak az arányos európai teherviseléssel szemben. Németországgal erősen romlott a viszony, Berlinből éles kritikák, Budapestről válaszul durva sértések röpködtek, holott a menekültügyben különösen szükség lenne szoros politikai és gyakorlati együttműködésre. Az orosz reláció politikai és gazdasági túlértékelése veszélyeket rejt: árnyékot vet nyugati szövetségesi kötelezettségeinkre, a valódi verseny nélkül odaítélt hatalmas üzletek (Paks II., az M3-as metró kocsijainak felújítása) pedig kifejezett gazdasági hátrányokkal fenyegetnek, tetézve az amúgy is jelentős fokú energiafüggést. Az euroatlanti viszonyrendszer Külkapcsolataink túlnyomó részét ma az EU–NATO-viszonyrendszer keretezi. Külpolitikánk fő dimenziója a nyugati szövetségi rendszeren belüli és a vele összehangolt politizálás. A két szervezethez tartozó, összesen 34 tagú transzatlanti kör felöleli a teljes biztonságpolitikai-védelmi dimenziót, külgazdasági kapcsolataink mintegy négyötödét, és szomszédsági viszonyainkat is determinálja. Legfontosabb érdekeinket ebben a körben, olykor egyes tagjaival ütközve, de szoros értékközösségben és velük összefogva kell és lehet érvényesíteni. Belépésünk óta ezt a különleges akadályt Medgyessy Péter és Bajnai Gordon jól vette, ám egyiküknek sem volt elég ideje nyugati kapcsolatai kibontakoztatására. Gyurcsány Ferenc feltalálta magát Vlagyimir Putyin vagy Ilham Alijev társaságában, de a nyugati környezetben olykor parvenüként hatott. Orbán Viktor az EU–NATO-körben durcásan és gátlásosan félrevonul, egyetlen őszinte támogatója sem akad, miközben leplezetlenül csodálja Berdimuhamedov türkmén, Nazarbajev kazah és Erdogan török elnök, valamint a többi keleti despota „sikereit”. Az Európai Unió jövője különösen fontos számunkra. A rendszerváltás után lelkesen fordultunk a Nyugat felé, és a brüsszeli szervezettől vártuk mindannak beteljesítését, amit a moszkvai centrumú birodalomba zárva négy évtizeden át joggal hiányoltunk: gazdasági hatékonyságot, növekedési impulzusokat, tőkét és korszerű technológiát, valamint a demokratikus rend kontrollját és garanciáit. Tény, hogy a hozzáférhető piac hatalmasra tágult, de ennek előnyeit nagyrészt a túl erős nyugati cégek vágták zsebre, letarolva a gyengécske hazai ipart és kereskedelmet. A munkaerő mozgásszabadságával az első években egyik oldal se élt különösebben, ám a hazai gazdasági romlás miatt 2010 után félmilliónyi magyar munkavállaló áramlott Nyugatra, zömmel a fiatal, dinamikus korosztályból. Ez több mint kétszerese az 1956 utáni emberveszteségnek, nagyságrendje háborús időszakok adataihoz mérhető. Végül az uniós alapok, amelyek a periferikus pozícióért kárpótolnak, a nemzeti terméket mintegy 3,5 százalékkal fejelik meg a német, holland, svéd és más adófizetők pénzéből. A tőkeinjekció azonban részben szétfolyt a gazdaságban, jövedelmek és másodlagos jelentőségű beruházások formájában, részben pedig az államilag felügyelt és támogatott korrupció melegágyává lett. Irányított közbeszerzések és túlszámlázás révén politikai kegyencek, sőt vezető politikusok – köztük a miniszterelnök – barátai, családtagjai jutnak zsíros bevételekhez. Az EU intézményei a szabályaikban bízva tehetetlenül szemlélik a rikító visszaéléseket, a kontrollmechanizmusok csak lomhán jönnek működésbe. Magyarország a XXI. századra ismét a nyugat-európai és észak-amerikai fejlett világ részévé vált – legalábbis esélyt kapott erre, amivel azonban eddig igen kevéssé élt. A Fidesz-stratégia a Nyugat-ellenes érzelmek szításától remél több támogatást idehaza, a szövetségesi helyzetünk elleni lázadás azonban ellentétes a nemzet érdekeivel. A transzatlanti tagságnak Magyarország számára bizonyosan nincs alternatívája. Ez persze nem azt jelenti, hogy akár a NATO, akár az EU tökéletesen működne, a magyar külpolitika azonban nem vesz részt a két szervezet belső életének alakításában, holott korábban képes volt erre. A kormányfő, a külügyminiszter és mások formálisan jelen vannak az üléseken, de nem tartoznak a befolyásos körökhöz, legfeljebb a magyar különállás kelt olykor feltűnést. Ahhoz, hogy az EU piaca nagyobb mértékben hasznosuljon javunkra, és hogy az uniós pénzek hozzáadott értéket termelő, új beruházásokat alapozzanak meg, saját fejlesztési stratégiára lenne (lett volna) szükség, ennek azonban jelenleg a leghalványabb lehetősége sem látszik. Magyarország a világban A külpolitika harmadik fő iránya a transzatlanti szövetségi rendszeren túli világ, ahol Magyarország önmagában nem politikai tényező. Tudnunk kell minden történésről, és figyelni a fejleményeket, de akciót indítani vagy abban részt venni csak EU- vagy NATO-szövetségben érdemes. Gazdasági expanzióra viszont van lehetőség, elsősorban Ázsia felé, ezenkívül csupán néhány nagy latin-amerikai ország – Brazília, Argentína, Mexikó – vehető még számításba. Azzal viszont számolni kell, hogy az üzleti költségek és kockázatok a földrajzi távolsággal hatványozottan nőnek. A nagyobb fuvartávolságot csak jelentős hozzáadott értékű, versenyképes termékek viselik el. Állami segédlettel ideig-óráig mérsékelhetők a piaci bevezetési költségek, és átvállalható némi kockázat, de hosszabb távon a gazdasági műveletnek önállóan is rentábilissá kell válnia. Erre pedig csak tőkeerős, expanzív cégek képesek. Ezen az alapvető összefüggésen a kormány által szaporított, gyanús pénzügyi hátterű és tisztázatlan profilú kereskedőházak aligha tudnak változtatni. A globalizálódó világban a hagyományos diplomáciai eszköztár is átértékelődött. Az informálódástól a konzuli tevékenységig sok minden elvégezhető állandó helyszíni jelenlét nélkül, elektronikus eszközökkel és jól időzített kiutazásokkal. Manapság a legtöbb ország szűkíti a képviseleti hálózatát, új megoldásokat alkalmaz egyedül vagy másokkal összefogva. Erre a magyar diplomáciában is akadt egy-két példa: a visegrádiakkal Fokvárosban, Ausztriával Boszniában. Az EU közös képviseleti hálózata is sok lehetőséget rejt magában. A magyar kormány ehhez képest fölöslegesen terjeszti ki a költséges képviseletek távoli hálózatát (Ecuadorban, Mongóliában stb.). A diplomácia szakembergárdáját a 2010 utáni káderpolitika nemcsak megtizedelte, hanem túlnyomórészt le is cserélte. A magyar külpolitika cél- és eszközrendszere 2014-től végképp szétzilálódott. Történnek ugyan diplomáciai találkozók, de súlypontjuk távoli területekre és másodlagos témákra tolódik. A lefokozott külpolitika fontos stratégiai célok követése helyett a hazai hatalmi manőverezés egyik eszközévé vált. Olyan, mint egy kifordított kesztyű: a belsejét mutatja, fogásra nem alkalmas.
__label__autonómia 0.00858749 __label__államszervezet 0.00133502 __label__frakció 0.000742181 __label__nacionalizmus 0.000529305 __label__történelem 1e-05 __label__társadalom 1e-05 __label__pénzügy 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__autonómia 0.899131 __label__geography__spanyolország 0.754925 __label__geography__katalónia 0.201823 __label__person__rossi 0.0140736 __label__organization__országgyűlési@@őrség 0.00971848 __label__person__chiharu@@shiota 0.00971848 __label__organization__2m@@mecsek@@marketing@@kft. 0.00858749 __label__országgyűlés 0.00807199 __label__geography__wales 0.00649827 __label__organization__együttélés@@mozgalom 0.00539494 $$$ __label__autonómia __label__nacionalizmus __label__nemzeti@@függetlenség geography__katalónia geography__spanyolország genre__hír year__2013 $$$ Függetlenedési menetrendet dolgoztak ki a katalóniai nacionalista pártok $$$ Függetlenedési menetrendet dolgoztak ki a katalóniai nacionalista pártok. A kelet-spanyolországi tartomány parlamentjének január 23-ai ülésén nyilatkozatot fogadnak el Katalónia szuverenitásáról, ezt követően pedig februárban létrehozzák a Nemzeti Átmenet Bizottságát, amely előkészíti az önálló államisághoz vezető utat.
__label__pénzügy 1e-05 __label__gazdaság 1e-05 __label__kultúra 1e-05 __label__társadalom 1e-05 __label__külpolitika 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 1.00001 __label__politika 1e-05 __label__geography__európai@@unió 1e-05 __label__geography__usa 1e-05 __label__pénzügy 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__belpolitika __label__kormány __label__kormányátalakítás geography__magyarország person__lázár@@jános genre__hír year__2015 $$$ Jelentős számú államtitkár cseréje várható $$$ Jelentős számú államtitkár cseréje várható – közölte Lázár János a Napi Gazdaságnak adott interjúban. Orbán Viktor szeptember 15-éig dönt a személycserékről.
__label__sport 0.948165 __label__labdarúgás 0.803184 __label__érdekvédelem 0.0446909 __label__ökölvívás 0.0222962 __label__ügyvédek 0.0197291 __label__elektronikus@@sajtó 0.0174525 __label__országgyűlési@@képviselő 0.0132328 __label__jog 0.0100236 __label__mezőgazdaság 0.00913564 __label__vízilabda 0.00807199 $$$ __label__geography__magyarország 1.00001 __label__sport 0.953976 __label__labdarúgás 0.718604 __label__országgyűlési@@képviselő 0.0534133 __label__organization__miép 0.0384762 __label__érdekvédelem 0.0362301 __label__ökölvívás 0.0351548 __label__organization__mlsz 0.0311538 __label__organization__ftc 0.0209742 __label__geography__szeged 0.0203424 $$$ __label__sport __label__labdarúgás geography__magyarország person__bozóky@@imre organization__mlsz genre__portré author__horváth@@zoltán author__lindner@@andrás year__1999 $$$ Bozóky Imre $$$ Bozóky Imre az MLSZ új elnöke „Abba a soltvadkerti házba születtem, ahol nagyapám gyógyszertára volt. Édesapám is gyógyszerész lett, de sem én, sem hat fivérem nem követte a tradíciót, talán azért sem, mert a családi gyógyszertárat születésem előtt egy évvel államosították” - beszél a történelem teremtette hátrányos helyzetről a 46 esztendősen a magyar foci első emberévé emelt ügyvéd, futballbíró és partjelző. Korán kezdi a hendikep ledolgozását: „Otthon kötelező volt az esti torna télen-nyáron, nem kapott felmentést egy gyerek sem.” Amúgy nem volt harcos alkat, „a fociban már kis srácként a kapuba állítottak, én pedig megszerettem, és ottmaradtam”. S bár termete miatt még az első osztályú régiókba sem emelkedhetett, a másodosztályú Kecskemét kapujában megbecsülték. Olyannyira, hogy a vegyipari technikumban érettségiző fiú ezzel tartva fenn magát, végzi el a szegedi egyetem jogi karának esti tagozatát, ahol is 1981-ben, 28 évesen diplomázik. Azóta szinte mindent behozva, „két irodát is fenntartok, az egyiket Izsákon, a másikat Kecskeméten”. Beindul társadalmilag is: a megyei ügyvédi kamara titkára, sőt két éve az Országos Ügyvédi Kamara teljes ülésének is tagja lesz, s idővel, de ezúttal síppal a szájában, 35 évesen, visszatér a diplomával hűtlenül elhagyott focihoz is. És itt sem elégszik meg az „egy a sok közül” szereppel: 1993-tól már ő a Magyar Amatőr Labdarúgó Liga titkára, hogy azután lemondva a mérkőzésvezetésről, 1994-ben FIFA-partbíróvá minősüljön át. Ebbéli minőségében Puhl Sándor asszisztenseként még Bajnokok Ligája-döntőn is lengethet. 1998-ban kerül a Magyar Labdarúgó-szövetség (MLSZ) belső köreibe, még az azóta végképp eltörölt Kovács-érában lesz elnökségi tag, pozíciója a Magyar Olimpiai Bizottság tagságával tovább erősödik, a legutóbbi MLSZ-elnökválasztáson pedig kétfordulós versenyben gyűri le elődjét. „Csak a tenisznek hódolok” - mutat fel az új kurzusban mindenképp korrekciót igénylő hűtlenségi elemeket az ügyvédi praxist továbbra sem szüneteltető új focifőmenedzser. Jelenleg főállású családanyaként funkcionáló neje, 14 éves Magdolna leánya és a 4 esztendős András mindenesetre most majd még ritkábban látják a család izsáki fészkében a magyar foci felvirágoztatását sokadikként bevállaló prezidentet. - Egy pillanatra félretéve a kötelező és érthető szerénységet, kifejtené-e, miért jó a magyar futballnak, hogy ön került a csúcsra? - Amíg például Mezey György valóban nagyobb név nálam a magyar futballban, nemzetközi ismertségben, úgy érzem, az enyém a szélesebb. Miközben van rálátásom a magyar futball egészére, van bennem diplomáciai képesség, amivel pedig e szakágban nem sokan rendelkeznek. Persze a választásnál az is számíthatott, hogy a torzsalkodásokban egyik civakodó oldalhoz sem kötődtem. - Már meg is győzött. De ami a diplomáciát és nemzetközi ismertségét illeti, hát bizony az EB-helyszín magyar kudarccal végződő kijelölése kapcsán nem sokra mentünk vele... - Ugye elhiszik, hogy a döntés nem az én elfogadottságomon múlt? Egyébként pedig sokan tanújelét adták Aachenben, hogy régóta jól ismernek. - Mi egyelőre csak nyertes programját ismerhetjük, az viszont kísértetiesen emlékeztetett a minisztérium által korábban leírt vágyakra. Kongenialitás avagy kooperáció? - Semmi különös: amit ők a labdarúgás átalakítási programjaként emlegetnek, arról már vagy nyolc éve beszélünk. Amikor pedig az amatőr liga titkára voltam, egy részük meg is fogalmazódott. - Így utólag már azt sem vállalná, hogy a minisztérium jelöltje volt? - Ebből csak annyi igaz, hogy a miniszter úr egyszer azt nyilatkozta: a jelöltek közül én vagyok, akivel a legszívesebben dolgozna együtt. Gondolom azért, mert szívesen dolgoznak velem, még sem szégyenkeznem, sem bocsánatot kérnem nem kell. - Eszébe se jusson, s pláne nem tőlünk. Különösen, hogy azon kevesek közé tartozik, akik futballistából küzdötték fel magukat jogásszá. De miért pont azzá? - Még a vegyipari technikumba jártam, amikor egyszer édesanyám faggatott, mi akarok lenni. Mondtam neki, ügyvéd. Szegényke, sírógörcsöt kapott, de aztán mégsem beszélt le róla. Miként apám sem. Ha az akar lenni, legyen - mondta -, nekünk az a dolgunk, hogy támogassuk. - Nem tudjuk, kimondhatjuk-e: ez bizony színtiszta liberalizmus. De mi úgy tudjuk, joghallgatóként önfinanszírozó volt. Pontosabban erre használta a focit... - Inkább úgy mondanám, a tanuláshoz jó eszköz volt a futball. Nappalin ugyanis nem tanulhattam, mert három testvérem végezte így az egyetemet. Elkezdtem estin. Gondoltam, csak összejön annyi a fociból, hogy elvégezhessem. - Céltudatos. És társadalmilag is aktív. Így volt ez már az egyetlen párt idején is? - Soha semmilyen pártnak nem voltam tagja. Igaz, amikor 1988-ban alakulgatott az MDF Izsákon, a helyi mozgolódásban részt vettem ugyan, de ebben ki is merült minden politizálhatnékom. - Pedig a politikában is lehet szépen emelkedni. Igaz, megtette ezt a partjelzésben. - Nevezzék inkább partbíráskodásnak, mert ez a hivatalos terminus technicus. - Igyekszünk többé nem hibázni. Puhl és Hamar urakkal sokat foglalkoztatott bíróhármast alkottak. Őriz emlékezetében valamilyen különösen drámai szituációt, amikor szinte minden az önök hármasának összeszokottságán múlott? - A Dortmund-Juventus BEK-döntőn az én oldalamon, de a tőlem messzebb eső szögletzászlónál kiment a labda. Sanyi nem látta, hogy szöglet vagy bedobás. Visszanézett, én pedig lefelé szurkáltam a zászlót, jelezve, hogy szöglet. Az is volt. Sanyi tudta, hogy amit mutatok, az jó. - Elárulná még azt is, mit csinál a mérkőzéseken összegyűjtött relikviákkal? - Bevett szokás, hogy a mérkőzések végén egy játékos mezét megkapja a partbíró is. Így aztán van vagy huszonöt-harminc mezem otthon. De megvannak a nagy mérkőzéseken viselt saját mezeim is. Nem is tagadom, néha fel-felveszem őket, végtére is egytől egyig kedves emlékeim. - Most még erre sem lesz ideje. Mit szól ehhez a család? - Nem hiszem, hogy túlvállalnám magam. A család mostanában az ügyvédi munka és az MLSZ mögé sorolódik ugyan, de már korábban megteremtettem egy olyan miliőt, amely kibírja ezt. - Ellenfelei azzal is kekeckednek, hogy csak akkor ismerte be - igaz, szerény - tulajdonrészét a kisgazda Atyánszky György csődbe varázsolt martfűi pékségében, amikor dokumentumokkal önre bizonyították. Gondoljuk, hogy fájhatott a támadás... - Főleg hogy két dolgot tudatosan összekevertek. A pékségben mint ingatlanban ugyanis nem volt és nincs is tulajdonjogom, azt pedig, hogy a társaságban volt, sohasem cáfoltam. - Kapus létére, lám, cselezni is tud. De ugorjunk a pékségből vissza a stadionokba. Egy darabig nyilván működik a mostanság divatos, a vereséget is győzelemként kommunikáló stratégia, de hát a szurkoló sem hülye. Mi az, amit ígéretként be mer vállalni a magyar futball eljövendő Bozóky-érájában? Például a nemzetközi rangsort illetően? - Nem hiszem, hogy a helyezés volna a mérce. Arra válaszolnék inkább, mikor leszek elégedett. Akkor, ha a szakmai program szerint elindul az iskolásfutball, ha kialakul a labdarúgás áhított struktúrája, és ha békés viszonyok jönnek létre a klubokban. - Hát ennek megvalósultát aligha lesz könnyű kívülről észlelni, de ön biztosan tudja majd, hányadán áll. Mikor mondaná, hogy kösz, elég, felállok? - Kemény küzdő vagyok. Csak akkor hagynám abba, ha a háromból semmi nem jönne össze. LINDNER ANDRÁS, HORVÁTH ZOLTÁN
__label__gasztronómia 0.0036036 __label__édesipar 0.00142036 __label__kertészet 0.00142036 __label__versenyképesség 0.000814086 __label__táplálkozási@@szokások 0.000742181 __label__közigazgatás 0.000529305 __label__szabványosítás 0.000513336 __label__vendéglátóipar 0.000513336 __label__zöldségtermesztés 0.000482855 __label__mezőgazdasági@@kistermelés 0.000482855 $$$ __label__geography__magyarország 0.909917 __label__közigazgatás 0.00807199 __label__gasztronómia 0.00574025 __label__geography__andalúzia 0.000921051 __label__person__türk 0.000765406 __label__geography__burkina@@faso 0.000765406 __label__gazdaság 0.00071967 __label__vendéglátóipar 0.000697851 __label__person__szüts@@miklós 0.000676702 __label__person__flier@@jános 0.000656203 $$$ __label__gasztronómia __label__kultúra __label__táplálkozási@@szokások geography__magyarország genre__cikk genre__keretes year__2012 $$$ Vissza a gyökerekhez $$$ Vissza a gyökerekhez A Magyarországon zajló gasztronómiai megújulási folyamat nem egyedi, hiszen hasonló, több évtizeden át tartó fejlődés számos országban végbement. Az irány nagyjából kiszámítható és látható. Ha az ország adottságai szerint lassabban és kitérőkkel is, de többé-kevésbé követi a nemzetközi trendeket. Visszafordulunk a gyökereinkhez, az egyszerűség, az évszak és a regionális alapanyagok által meghatározott konyhához. A főzési módozatoktól az éttermi szokásokig ez lesz a meghatározó. A fehér terítős, elegáns pincéres, sokfogásos, meglehetősen drága éttermi étkezés vesztésre áll, és egyre kevesebb teret nyer. Középtávon, a következő 2-3 évben, a szinte elfeledett, őshonos zöldség- és gyümölcsfajtákat (jó minőségű paradicsomot, burgonyát, gyökereket stb.) igyekszünk beszerezni, termeszteni. A hagyományos, tájjellegű gasztronómia válik jellemzővé, amely az adott régióban honos termékekre, a helyi feldolgozásra alapul. A kézműves termelők, pékek, cukrászok, hentesek neve védjeggyé válhat, számos gasztronómiai vállalkozás rájuk épül majd. A vidék előtérbe kerülése előbb-utóbb az éttermekre is érvényes lesz; miközben feltehetően újabb fővárosi helyek kaphatnak majd Michelin-csillagot, a kis „kockás terítős”, hiteles családi éttermek korszaka következik. S bár Budapest – elsősorban a nyelvi korlátok miatt – hagyományosan nem multikulturális metropolis, a generációváltásnak és a médiának köszönhetően az etnikai konyhák iránti érdeklődés fokozódása is várható.
__label__pénzügy 1e-05 __label__gazdaság 1e-05 __label__kultúra 1e-05 __label__társadalom 1e-05 __label__külpolitika 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__usa 1e-05 __label__belpolitika 1e-05 __label__politika 1e-05 __label__geography__európai@@unió 1e-05 __label__pénzügy 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__belpolitika __label__politika geography__thaiföld genre__térkép year__2010 $$$ Thaiföld $$$ Thaiföld 10280261.pdf
__label__igazságtétel 0.984104 __label__délszláv@@rendezés 0.787941 __label__délszláv@@válság 0.0695518 __label__nemzetiségek 0.0362301 __label__polgárháború 0.0216253 __label__olajipar 0.00758724 __label__külpolitika 0.00758724 __label__kisebbségek 0.00539494 __label__nemzetközi@@jog 0.0047652 __label__kábítószer-kereskedelem 0.0042088 $$$ __label__igazságtétel 0.974053 __label__geography__bosznia-hercegovina 0.956644 __label__geography__szerbia 0.812877 __label__délszláv@@rendezés 0.577505 __label__organization__nemzetközi@@törvényszék 0.327678 __label__geography__jugoszlávia 0.164526 __label__geography__szerbia-montenegró 0.140346 __label__person__radovan 0.0875738 __label__person__karadzsics 0.0384762 __label__geography__hága 0.0373369 $$$ __label__igazságtétel __label__politika geography__bosznia-hercegovina geography__jugoszlávia geography__szerbia geography__szerbia-montenegró person__karadzsics person__radovan person__lukics person__milan genre__cikk year__2005 $$$ BOSZNIAI HÁBORÚS BŰNÖSÖK, Szorul a burok $$$ BOSZNIAI HÁBORÚS BŰNÖSÖK Szorul a burok Argentínában a múlt héten őrizetbe vették a szerb nemzetiségű Milan Lukicsot, aki a vádak szerint a boszniai polgárháború idején mintegy száz muszlim meggyilkolásában vett részt. Közben állítólag szorul a hurok a volt boszniai szerb elnök, a háborús bűnökkel vádolt Radovan Karadzsics nyaka körül is. „Kérlek, hogy a gyerekek és az unokák érdekében add fel magad” - könyörgött férjének, Radovan Karadzsics volt boszniai szerb elnöknek augusztus első napjaiban Liljana Zelen-Karadzsics. A boszniai szerb tévé és rádió által is sugárzott kérés gyökeres fordulatot jelez, hiszen Liljana asszony az utóbbi években mindvégig védelmezte a hágai Nemzetközi Törvényszék (NT) körözési listájának élén álló, 60 éves egykori szerb vezetőt, és szarajevói források szerint tevékeny részt vállalt a népirtással és egyéb háborús bűncselekmények elkövetésével vádolt Karadzsics rejtegetésében. Karadzsics felesége a családra nehezedő nemzetközi nyomással indokolta kérését - a házaspár fiát éppen júliusban vették néhány hétre őrizetbe a boszniai békefenntartók -, míg szerb források úgy vélik, a pálfordulásban az is közrejátszott, hogy a szerbiai, illetve a boszniai szerb vezetésnek is egyre kényelmetlenebbé válik, hogy Karadzsics és vádlott-társa, Ratko Mladics volt boszniai szerb főparancsnok még mindig nem került az NT elé. A két vádlott - akik az NT szerint 1995 júliusában parancsot adtak a kelet-boszniai Srebrenicában élő muszlimok kiirtására - makacssága ugyanis a boszniai Szerb Köztársaság (RSZ) és Szerbia nemzetközi integrációját is akadályozza. A Bosznia területének 49 százalékára kiterjedő RSZ fővárosában attól tartanak, ha Mladics és Karadzsics nem adja fel magát, akkor a nagyhatalmak felszámolják az RSZ-t, és ezzel elveszik a boszniai szerbek magas szintű autonómiáját. Belgrádnak pedig tudomására hozták, amíg a körözöttek szabadon járkálhatnak, a Szerbiát és Montenegrót magában foglaló délszláv uniónak nincs esélye az Európai Unióhoz való csatlakozásról szóló tárgyalások megkezdésére. A Szerbia és az EU közti stabilizációs és társulási egyezmény előkészítését célzó tárgyalások várhatóan az ősszel kezdődnek meg, és a vádlottpáros Hágába juttatása jelentősen felgyorsítaná Brüsszel és Belgrád közeledését. A hivatalos álláspont megváltozására utal, hogy egy boszniai szerb magántévéadó a napokban olyan dokumentumfilmet tűzött műsorára, amelyben a szerb nacionalisták között ma is népszerű Karadzsicsot középszerű, hiú és gyáva embernek festették le. A pszichiáter végzettségű Karadzsics egyik volt munkatársa például arról számolt be a riportereknek, hogy a háborúban „nemzeti hőssé” avanzsált Karadzsics korábban egy dühöngő beteg elől bemenekült irodájába, és a folyosón tomboló férfit végül az idegorvos által magára hagyott ápolónő fékezte meg. Nem csak Karadzsics feleségének emocionális könyörgése utalhat arra - a HVG belgrádi értesülései szerint -, hogy Karadzsics néhány hónapon belül az igazságszolgáltatás kezére juthat. Miközben továbbra is ötmillió dollárt kaphat a Karadzsics hollétét eláruló informátor, úgy tűnik, hogy fogyóban az exelnök rejtegetésére rendelkezésre álló pénz. Karadzsics és szövetségesei az 1995-ben véget ért polgárháború idején ellenőrzésük alatt tartották az ENSZ-embargóval sújtott terület olajellátását, és így jelentős vagyont halmoztak föl. Az 1995-ös hágai vádemelés után viszont Karadzsics föld alá kényszerült, a Boszniát gyakorlatilag protektorátusként kormányzó nagyhatalmak pedig mindent megtettek, hogy fokozatosan elvágják üzleti kapcsolatait. Nem lehet biztosat tudni Karadzsics hollétéről, a Boszniában szolgálatot teljesítő külföldi békefenntartók több alkalommal is látványosan felsültek, amikor nagy erőkkel megrohamoztak egy-egy állítólagos kelet-boszniai rejtekhelyet, hogy azután üres kézzel, legfeljebb egy-két sebesült ortodox papot maguk mögött hagyva távozzanak. A legutóbbi híresztelések szerint nem kizárt, hogy a volt elnök egy Boszniával határos, montenegrói hegyi kolostorban, magát szerzetesnek álcázva él, ám elemzők úgy vélik, a hollétével kapcsolatos pletykák jó részét éppen Karadzsicsék terjesztik, hogy ezzel is megzavarják az utánuk nyomozókat. Karadzsics önkéntes feladásának valószínűségét ugyanakkor csökkenti az, hogy júniusban hasonló híresztelések láttak napvilágot, akkor az állítólag időnként Szerbiában is bujkáló Mladiccsal kapcsolatban. Belgrádban néhány hete még biztosra vették, hogy küszöbön áll Mladics jelentkezése, és az állambiztonsági forrásokra is hivatkozó lapok azt írták, a volt tábornok már tárgyal is a megadás részleteiről. Ezek a híresztelések azóta elültek, azt sem tudni, egyáltalán voltak-e tárgyalások a volt főparancsnok és az NT, illetve Belgrád képviselői között. Karadzsics és Mladics elfogása boszniai vélemények szerint szimbolikus jelentőségű lenne. „A polgárháború a lelkekben csak akkor érhet véget, ha a két főbűnös is Hágába kerül, hiszen ők testesítik meg a muszlimok ellen elkövetett legsúlyosabb bűncselekményeket” - vélekedett Senad Pecanin, a Dani című szarajevói hetilap főszerkesztője. A befolyásos muszlim lap első embere szerint ugyanakkor gyakorlati haszna is lenne a vádlottak kézre kerítésének. „Amíg ez a két ember szabadlábon van, a szerb nacionalisták még dédelgethetik Bosznia felosztására vonatkozó álmaikat. Amíg pedig jelen vannak a szerb nacionalisták, addig a muszlim és horvát nacionalistáknak is van alibijük áldatlan tevékenységük folytatására” - mondta Pecanin. Az viszont mindenképpen jelentős fegyverténynek számít, hogy a napokban Argentínában őrizetbe vették Milan Lukicsot, aki a boszniai polgárháború idején a fegyvertelen muszlimok tömeges kivégzéséről vált hírhedtté. A Fehér Sasok névre keresztelt félkatonai szervezet élén álló Lukicsot négy évvel ezelőtt egy belgrádi bíróság is húszéves börtönbüntetésre ítélte, a Buenos Airesben fogva tartott boszniai szerb férfi várhatóan egyenesen az NT elé kerül majd. A jelek szerint a szerb háborús bűnösök szívesen menekültek Argentínába, erre utal, hogy májusban egy másik szerb vádlottat, Nebojsa Minicset is a dél-amerikai ország rendőrei fogták el.
__label__köztársasági@@elnök 0.817585 __label__belpolitika 0.384922 __label__egészségügy 0.0716012 __label__orvosi@@etika 0.0116973 __label__népszavazás 0.00885735 __label__amnesztia 0.00649827 __label__elnökválasztás 0.00556492 __label__eutanázia 0.00507033 __label__szervkereskedelem 0.00121659 __label__abortusz 0.00121659 $$$ __label__geography__ausztria 1.00001 __label__köztársasági@@elnök 0.960371 __label__belpolitika 0.615098 __label__person__klestil 0.48439 __label__elnökválasztás 0.109716 __label__egészségügy 0.106701 __label__person__franz 0.0926978 __label__person__rudolf 0.0780882 __label__person__thomas 0.0656148 __label__person__vranitzky 0.0503406 $$$ __label__köztársasági@@elnök geography__ausztria person__klestil person__thomas genre__cikk author__földvári@@zsuzsa year__1996 $$$ Az osztrák államfő betegsége, Nyilvános konzílium $$$ Az osztrák államfő betegsége Nyilvános konzílium Az osztrák közvélemény megdöbbent, amikor a minap Klestil elnök hosszú idő után megjelent a televízióban. Az immár több mint két hónapja titokzatos kórban szenvedő politikus megrendítő látványa nagy felháborodást keltett, s orvosait éles kritikákkal illették. Ausztria súlyos beteg köztársasági elnöke a gondos orvosi ápolás ellenére még életben van – egy egész ország beszél így Thomas Klestil egészségi állapotáról. Két és fél hónappal a mindössze pár naposra tervezett kórházi tartózkodás után a 64 esztendős politikus titokzatos betegsége, gyógyulásának elhúzódása akkor is izgalmas kérdés lenne, ha a folyamatot nem kísérnék állandóan orvosi botrányok. De kísérik. Amikor az elnöki titkárság szeptember 13-án bejelentette, hogy Klestilt vírusos tüdőgyulladása miatt rövid ideig kórházi kezelésben kell részesíteni, orvosai az AKH-ban, a bécsi általános kórházban napokra mélyaltatásba helyezték az ország első emberét anélkül, hogy erről az osztrák politikai élet vezetőit értesítették volna. „Biztosra vettem, hogy a hét végén nem történik semmi rendkívüli Ausztriában, az elnök akadályoztatásáról tehát nem tartottam szükségesnek senkit sem értesíteni” – közölte meglehetős fennhéjazással az orvosi team vezetője, Wolfgang Graninger, amikor kezdett feltűnni az elnök hiánya. „Atipikus tüdőgyulladás, közelebbit magam sem tudok” – nyilatkozott változatlan magabiztossággal néhány nap múlva a tudós professzor, megajándékozva televíziós közönségét azzal a bölcsességgel, hogy jobb egy pontos diagnózis nélkül meggyógyult beteg, mint annak a fordítottja. Az elnöki teendőket átmenetileg Franz Vranitzky kancellár látta el, de húsz napon belül Klestil visszavette a feladatokat, s kórházi apartmanjában irodát rendeztek be. A hetenként kiadott diadalmas nyilatkozatok ellenére Klestil csak november 4-én tért vissza elnöki rezidenciájába. Tíz kilót lefogyva, fáradtan, gyengén, hangjavesztetten. Nem is ő, hanem a titkárságának vezetője fenyegette meg perrel a Täglich Alles című bulvárlapot, mert az címlapján fogalmazta meg a gyanút: az elnöknek AIDS-e van. A laptulajdonos egymillió schillinges peren kívüli egyezséget kötött. Az időközben 16 fősre duzzadt orvosi csoport a vírusbetegség mögött különleges kötőszövet-gyulladást sejdített, az elnök pedig részlegesen felvette munkáját, s szorgosan tornázgatott, sétált, eleget tett a kondíciójavító előírásoknak. Az egészségi állapotának javulásáról szóló közlemények sűrűsödtek, mígnem november 14-re, amikor Vranitzky kancellár az elnöki rezidencián kereste fel a lábadozó államfőt, az örömteli eseményre a sajtót is meghívták. A mindössze pár percig tartó nyilvános szereplés sokkolta Ausztriát. A prednisolonos kezeléstől felpüffedt arcú elnök levegő után kapkodva, alig hallhatóan rebegte el, hogy betegsége súlyosabb, mint ahogyan előre feltételezték, de most már hamarosan teljes erővel visszatér munkájához. Ha orvosai látták Klestil nyilvános szereplését, miért nem rendelték el azonnal kórházi visszatérését – firtatta döbbenten a közvélemény. A tévéfelvételt követő napon az elnök mindenesetre úgymond rutinvizsgálatra bement az AKH-ba, ahol kiderült, hogy már napokkal korábban embólia érte, a tüdők fele nem működött. Csoda, hogy Klestil ilyen körülmények között életben maradt. Az elnököt azóta szigorú kórházi őrizet alatt tartják, s a közvélemény megnyugtatására az orvosi csoport egy amerikai professzort „importált”, aki megerősítette, hogy az osztrák kollégák helyes úton járnak. Az amerikai orvos azonban azt is közölte, hogy még legalább fél év, amire kiderül, hogy milyenek Klestil gyógyulási esélyei, s hogy ha meg is gyógyul, feltámadhat-e majd újra a vírus. Hat hónapig tehát az államfő mindenképpen a Hofburg foglya lesz, nem utazhat, repülőgépre mostani tüdejével semmiképpen sem ülhet. Az előd szintén beszorult az elnöki hivatalba, igaz, Kurt Waldheimet „foltos” második világháborús múltja izolálta, s kényszerítette ki, hogy külpolitikai teendőit Vranitzky kancellár vegye át. Feltehetően egy ideig most megint így lesz, pedig az exdiplomata Klestil éppen azzal kezdte hat évre szóló elnöki ciklusát, hogy megpróbálta visszaszerezni a Waldheim idején a szociáldemokrata kormányfőhöz átvándorolt döntési köröket. Klestil elhúzódó lábadozása alkotmányjogilag tartható lenne, külpolitikailag azonban nem. 1998-ban Ausztria veszi át az EU-elnökséget, méghozzá először, s erre az időre esik a keleti kibővítésről szóló tárgyalások megindulása, az osztrák elnöknek tehát állandóan mennie, tanácskoznia kell majd. Belpolitikai megfontolásokból viszont a kormányzó szociáldemokratáknak az az érdeke, hogy a koalíciós partner Néppárt (ÖVP) jelöltjeként az elnöki székbe emelt Klestil 1998 közepéig, mandátumának lejártáig ott is maradjon. Mert különben félő, hogy az ÖVP az ellenzéki Szabadságpárttal (FPÖ) állít közösen elnököt, aki elősegítheti együttes kormányalakításukat. A kancellár és a helyettese, az egyúttal külügyminiszter Wolfgang Schüssel az ország nyilvánosságához fordulva kérte, hogy hagyják lábadozni az elnököt, a sajtó ne zaklassa, s az utódlást se firtassa. Az alkotmány szerint az államfő joga eldönteni, hogy képes-e feladatának ellátására. Klestil nagyon meg akar gyógyulni, még embóliás állapotban is elszántan hajtotta szobabiciklijét. A tavaly áprilisban távozott Alois Mock, az előző külügyminiszter, akin egyre jobban elhatalmasodott a Parkinson-kór – emlékeztetnek rá sokan –, nem tudott önszántából megválni a hatalomtól. FÖLDVÁRI ZSUZSA (Bécs)
__label__szórakoztató@@elektronika 1.00001 __label__elektronikai@@ipar 0.000789366 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__szórakoztató@@elektronika 1.00001 __label__elektronikai@@ipar 0.148057 __label__infláció 0.00758724 __label__geography__usa 1e-05 __label__geography__európai@@unió 1e-05 __label__külpolitika 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 __label__person__kassai@@viktor 1e-05 $$$ __label__elektronikai@@ipar __label__szórakoztató@@elektronika genre__mellékletcímlap year__2006 $$$ SZÓRAKOZTATÓELEKTRONIKA, Térhódítás $$$ SZÓRAKOZTATÓELEKTRONIKA Térhódítás tc0649.pdf Kulcsszó:
__label__labdarúgás 0.996416 __label__sport 0.989682 __label__bűnözés 0.334599 __label__korrupció 0.129413 __label__gazdasági@@bűnözés 0.0275953 __label__csalás 0.0209742 __label__televízió 0.0179962 __label__sportfogadás 0.0106625 __label__sportfinanszírozás 0.00782589 __label__tenisz 0.00610756 $$$ __label__geography__románia 1.00001 __label__labdarúgás 0.987189 __label__sport 0.870607 __label__bűnözés 0.182436 __label__televízió 0.177821 __label__korrupció 0.0656148 __label__gazdasági@@bűnözés 0.0433758 __label__csalás 0.0433758 __label__person__roman 0.0159164 __label__tenisz 0.0154346 $$$ __label__bűnözés __label__csalás __label__labdarúgás __label__pénzmosás __label__sport geography__románia genre__cikk author__irházi@@jános year__2014 $$$ Botránysorozat a román fociéletben, Bírósági sípszó $$$ Botránysorozat a román fociéletben Bírósági sípszó A román labdarúgó első liga nyolc legbefolyásosabb fociguruja került most rács mögé, és a zajos persorozat a televíziós közvetítések eladása körüli cirkusszal folytatódik. A román foci kulisszatitkainak ismerői is találgatják még, mi állhat az ország labdarúgás-történetében példa nélküli ítéletsorozat hátterében: megelégelte a sportéletet irányító mindenkori politika a fociguruk disznóságait, vagy egyetlen pillanatra megvillant a Brüsszel által gyakran ostorozott romániai igazságszolgáltatás? A találgatás nem változtat azon a tényen, hogy nyolc évig tartó nyomozás és 66 tárgyalási nap után a román labdarúgás élvonalának nyolc meghatározó személye csalás és pénzmosás vádjával összesen 34 év letöltendő börtönbüntetést kapott. Cristian Borceát, a Dinamo korábbi többségi tulajdonosát és Ioan Becali játékosügynököt hat év négy hónap, Victor Becali játékosügynököt (Ioan testvérét) négy év nyolc hónap, míg a többieket, George Copost (a bukaresti Rapid volt tulajdonosát), Mihai Stoicát (a Steaua volt elnökét), Jean Padureanut (a besztercei Gloria volt elnökét), Gheorghe Popescut (volt válogatott játékost) és Gigi Netoiut (a Dinamo és a Craiova volt tulajdonosát) átlagosan három és fél év elzárásra ítélték. Az ügyet még 2006-ban a Gazeta Sporturilor című sportnapilap szellőztette meg, amikor újságírói kinyomozták, hogy a Rapid sokkal több pénzt kasszírozott a Galatasaraytól Florin Bratu átigazolásáért, mint amennyit hivatalosan beismert. Az újságírók szerint a törökök 2,75 millió eurót fizettek, a hivatalos szerződésen viszont csak 600 ezer euró szerepelt. Még kirívóbb volt a különbség a Dinamótól az olasz Genovához került Paul Codrea 2001-es eladásakor: a Borcea és a két Becali testvér által levezényelt tranzakció összege 2,6 millió euró volt, miközben hivatalosan csupán 70 ezret vallottak be. Végül telhetetlenné váltak, s amikor Nicolae Mitea átigazolt a Dinamótól az Ajaxhoz, a 720 ezer eurós árból egy centért sem adóztak. Az átigazolási ügy léptékét jellemzi, hogy a Gazeta feljelentését követően nyomozni kezdő korrupcióellenes ügyészség (DNA) összesen 800 átigazolást vizsgált meg, és 20 ezer oldalas nyomozati anyagot tett a bíróság asztalára. Ebben az szerepelt, hogy a nyolc vádlott 1,5 millió euróval károsította meg az államkasszát, és 10 millióval a klubokat. Persze az eurómilliókkal kitömött, dúsgazdag fociguruk nem fognak nélkülözni a börtönben, ráadásul a politika most is beleszólt az ügybe: a pályafutása alatt a Steauát, a Barcelonát, a Tottenhamet, az Eindhovent, a Hannovert is megjárt Popescu kegyelemben részesítéséért már Victor Ponta kormányfő is szót emelt. Igaz, a nyolcak közül Popescu veszítette a legtöbbet, mert ha nincs a persorozat, szinte biztos, hogy most márciusban megválasztják a Román Labdarúgó-szövetség elnökévé. Még meg sem melegedtek a priccsek az elítéltek alatt, máris újabb, ezúttal 170 millió eurós botrány érlelődik a román első osztályt irányító Ligában (LPF). Pont az ítélethirdetés napján jelentették be, hogy öt évre a máltai Intel Sky Broadcastnak adták el a közvetítési jogokat – a kupameccsekkel csomagban –, a szerződés összegét viszont még nem árulták el. A tévés szakemberek azonnal kiszámolták, hogy minimum 170 millió euróról lehet szó, ami, figyelembe véve, hogy a román első osztályú meccsek színvonala, nézettsége rohamosan zuhan, hatalmas összeg, így kétséges, hogy az ígért összeg valaha is befolyik az LPF kasszájába. Már csak azért sem biztos, mert az első osztályú mérkőzéseket állítólag a Demján Sándor romániai terjeszkedését kezdetektől egyengető Pászkány Árpád, a kolozsvári CFR focicsapat tulajdonosának két tévécsatornája, az országos nézettségben a futottak még kategóriába tartozó Transilvania Live és a Look Tv fogja közvetíteni. Pászkány elmondta, a két csatornát orosz befektetőknek akarja eladni, akik az Intel Sky mögött (is) állnak, s ezt Olga Zakimatova, a máltai cég igazgatója is elismerte. A LPF élén az exkommunista rendőr Dumitru Dragomirt váltó Gino Iorgulescu szerint a közvetítési jogokat csak koncesszióba adták a máltaiaknak, s betartják a konkurenciatörvényt, ám az a fő gond, hogy a meccseket közvetítő tévécsatornának bajnoki szezononként legalább 42,6 millió euró reklámbevételt kell összekaparnia, hogy minimális, 500 ezer eurós nyereséget produkáljon a LPF kifizetése és a 20 százalékos reklámadó kiperkálása után. Ennyi pénz pedig nincs a román bajnokságban, állítják a szakemberek, pláne, ha olyan csatorna közvetít, amelyik nincs minden szolgáltató alapcsomagjában. A rossz nyelvek szerint az ügyletből, áttételesen, csak Pászkánynak lesz haszna, de kérdés, miért üzlet az emlegetett orosz befektetőknek, ha megkaparintják a Románia föderalizálódását – Erdély teljes leválását, önállósodását – nyíltan propagáló Transilvania Live csatornát. IRHÁZI JÁNOS / ARAD
__label__adatvédelem 0.964865 __label__büntetőjog 0.766304 __label__személyiségi@@jogok 0.629785 __label__jog 0.348655 __label__polgári@@jog 0.262852 __label__számítógépes@@bűnözés 0.061886 __label__közérdekű@@adat 0.0550153 __label__ombudsman 0.0460439 __label__állampolgári@@jogok 0.0408557 __label__államtitok 0.0321107 $$$ __label__geography__magyarország 1.00001 __label__adatvédelem 0.932463 __label__személyiségi@@jogok 0.569863 __label__büntetőjog 0.52343 __label__polgári@@jog 0.51563 __label__jog 0.0953595 __label__közérdekű@@adat 0.0656148 __label__bűnüldözés 0.0267693 __label__államtitok 0.0251888 __label__ombudsman 0.0251888 $$$ __label__adatvédelem __label__büntetőjog __label__jog __label__ombudsman geography__magyarország organization__elte organization__elte@@btk organization__nemzeti@@adatvédelmi@@és@@információszabadság@@hatóság genre__vélemény author__jóri@@andrás year__2013 $$$ Áthárított adatvédelem $$$ Áthárított adatvédelem Az ELTE-s HÖK-lista ügyében látszólag minden rendben folyik – a rendőrség nyomozást indított, amely tisztázni fogja a tényállást, és ha bűncselekmény történt, az elkövetők megkapják majd példás büntetésüket. Az adatvédelmi hatóság elnöke két közleményt is kiadott – az egyik szerint az adott ügyben rágalmazás (?) és becsületsértés valósult meg, míg a másik „különleges adatok” jogosulatlan kezeléséről szól –, majd úgy nyilatkozott, ő a rendőrségi eljárásra tekintettel már nem is indít vizsgálatot. Működik tehát a magyar jogállam, és annak egyik eszköze, az adatvédelmi felügyelet. Megnyugodva hátradőlhetünk hát? Korántsem. Vizsgáljuk meg jogi szempontból, mi történt! A HÖK a diákokról listát állított össze, melyre származással, szexuális irányultsággal kapcsolatos vélekedések és adatok is kerültek. Az ilyen érzékeny adatokat nevezi a jog különlegeseknek. Az vitatott, hogy a listát maga a HÖK készítette, vagy felelőssége csak abban áll, hogy nem védte azt megfelelően, és a bejegyzések külső személytől származnak. Aligha prejudikálunk, ha azt mondjuk, a listán felbukkant egyes adatok kezelésére nincs jogalap, tehát a lista, legalábbis annak egy része, jogellenes adatkezelést valósít meg. Idézzük fel azonban a visszaélés személyes adattal tényállását a büntető törvénykönyvből! E bűncselekményt az követi el, aki jogosulatlan adatkezelést „jogtalan haszonszerzési célból” vagy „jelentős érdeksérelmet okozva” követ el. Nem minden jogszerűtlen adatkezelés minősül tehát bűncselekménynek. Vajon büntetőjogilag „jelentős érdeksérelmet” okoz-e, aki más vélt származását, szexuális beállítottságát rögzíti? Ez korántsem biztos. Ne feledjük, a korábbi hasonló ügyekben, például a Kubatov-lista esetén, a helyzet hasonló volt. A politikai pártállásra utaló adatok kezelése kapcsán nem volt nyomozó hatóság, amely megállapította volna a „jelentős érdeksérelem” gyanúját, így már a nyomozás sem indult meg. Nem véletlen, hogy a jogalkotó a fenti korlátok közé szorította a büntetőjogi fenyegetést. Régebben, a kilencvenes években, elvben minden jogtalan adatkezelési cselekményt büntetni rendelt a Btk. A következmény? Tömegével fordultak elő olyan adatvédelmi jogsértések, amelyeknél mindenki számára nyilvánvaló volt, hogy túlzás lenne bűncselekményről beszélni: a tényállás tehát irreális volt, kiüresedett, nem alkalmazták. Ezért kellett szűkíteni azt a legsúlyosabb, tényleg büntetőjogi szankciókat igénylő esetekre. Egyéb jogsértések esetén sem maradtunk azonban eszköztelenül. Jómagam régen szorgalmaztam az adatvédelmi felügyelet számára a bírságolási jogkör megadását – ez 2012-től meg is valósult (bár nem az ideális módon). A Nemzeti Adatvédelmi Hatóság 10 millió forintig terjedő bírságot szabhat ki a jogsértőkre. Ha „különleges adat” jogosulatlan kezelése is valószínűsíthető, akkor az adatvédelmi hatóság a törvény szerint nem mérlegelhet, kötelező vizsgálatot indítania. Ez a hatósági eljárás független a bűncselekmény ügyében folytatott nyomozástól, párhuzamosan folyik, és akkor is eredményes lehet, ha büntetőjogi felelősség nem állapítható meg. Nem az első eset azonban, hogy a hatóság nem él ezzel a lehetőséggel (mivel különleges adatok jogszerűtlen kezelése is felmerül, úgy fogalmazhatunk: nem tesz eleget e kötelezettségének). Ez volt a helyzet a választói szimpátiákról készített lista létezésére utaló, pár hónapja felbukkant Kubatov-videó ügyében, és ez a helyzet most is. A hatóság passzivitása igen szerencsétlen végkimenetelnek nyitja meg az utat. Ha a rendőrség úgy találja majd, hogy nem valósult meg a Btk.-ban foglalt tényállás (és erre bizony van esély), akkor a listázás következmény nélkül marad. Ráadásul a nyomozás megszüntetéséről tudósító hírt hallván sokan legyintenek majd: tessék, így működik a magyar „jogállam”. Pedig a hiba nem a rendőrség eljárásában lesz: az, hogy a bűncselekmény megvalósult, korántsem egyértelmű. Arra viszont nincs magyarázat, hogy az adatvédelmi hatóság miért nem indította meg saját hatósági eljárását, és így a hatályos jog megsértését nem követi majd semmilyen szankció. Hogy ez tudatos konfliktuskerülés, vagy a renyheség, a teszetoszaság megnyilvánulása, mindegy is: mindenképpen hozzájárul ahhoz, hogy tovább csökkenjen a jogállamba vetett bizalom Magyarországon. JÓRI ANDRÁS A szerző jogász, volt adatvédelmi ombudsman
__label__repülőterek 0.953976 __label__ingatlan 0.132974 __label__légi@@közlekedés 0.019134 __label__biztonsági@@szolgálat 0.00264167 __label__befektetés 0.00206074 __label__üzleti@@tanácsadás 0.00121659 __label__szövetkezet 0.000697851 __label__repülőgépjavítás 0.000529305 __label__állami@@vagyon 0.000497857 __label__üdülés 0.000497857 $$$ __label__geography__magyarország 1.00001 __label__repülőterek 0.99594 __label__organization__carion@@rt. 0.600198 __label__légi@@közlekedés 0.250923 __label__közlekedés 0.0875738 __label__organization__airport@@cargo@@development@@kft. 0.0803675 __label__geography__tököl 0.0737063 __label__person__nagy@@györgy@@(üzletember) 0.0656148 __label__organization__budapest@@airport@@rt. 0.0583558 __label__organization__forrás@@rt. 0.0503406 $$$ __label__ingatlan __label__légi@@közlekedés __label__repülőterek geography__magyarország organization__carion@@rt. organization__knb-fuente@@kft. genre__hír year__2005 $$$ Az Arago-csoportban a Carion Airport Development Rt. $$$ Az Arago-csoportban a Carion Airport Development Rt. A Leisztinger Tamás nevével fémjelzett Arago-csoporthoz tartozó KNB-Fuente Ingatlanforgalmazó és Tanácsadó Kft. 30 millió forintos tőkeemeléssel 60 százalékos részesedést szerzett a 20 millió forint alaptőkével 2003 áprilisában létrehozott Carion Airport Development Rt.-ben. A KNB-Fuente Kft. 2004 augusztusában 6 millió forint törzstőkével indult, amit aztán még az év decemberben 156 millióra emeltek. A magánszemélyek kezében lévő Carion-csoport idén tavasszal 4,7 milliárd forint értékű vételi szerződést kötött az állami tulajdonú Budapest Airport Rt.-vel (BA): a reptér-üzemeltető társaság a Carion ecseri, összesen mintegy 320 hektárnyi földterületéből 20 hektárt tervezett megvásárolni, és ott építette volna meg az új cargóbázist (HVG, 2005. március 5.). A szerződést azonban Draskovics Tibor akkori pénzügyminiszter kérésére a BA gazdája, az Állami Privatizációs és Vagyonkezelő Rt. nem hagyta jóvá, miután kérdéses volt a vételár realitása.
__label__belpolitika 0.993106 __label__határon@@túli@@magyarok 0.912446 __label__országgyűlési@@választás 0.855861 __label__pártpolitika 0.705795 __label__nemzetiségek 0.0758682 __label__helyhatósági@@választás 0.0293222 __label__kisebbségek 0.0159164 __label__elnökválasztás 0.0154346 __label__választási@@kampány 0.0154346 __label__választási@@rendszer 0.00735583 $$$ __label__belpolitika 0.996416 __label__országgyűlési@@választás 0.971574 __label__határon@@túli@@magyarok 0.96591 __label__pártpolitika 0.955329 __label__geography__románia 0.921932 __label__organization__rmdsz 0.851963 __label__organization__magyar@@polgári@@szövetség 0.061886 __label__organization__magyar@@polgári@@párt 0.0351548 __label__választási@@kampány 0.0251888 __label__organization__erdélyi@@magyar@@néppárt@@(emnp) 0.0216253 $$$ __label__belpolitika __label__határon@@túli@@magyarok __label__kisebbségek __label__nemzetiségek __label__országgyűlési@@választás __label__pártpolitika geography__erdély geography__románia person__szász@@jenő person__tőkés@@lászló organization__erdélyi@@magyar@@néppárt@@(emnp) organization__magyar@@polgári@@párt organization__rmdsz year__2012 $$$ Erdélyi választási előcsaták, Indításgátlók $$$ Erdélyi választási előcsaták Indításgátlók Megnyílhat az út Tőkés László pártja előtt, miután a konkurens Magyar Polgári Párt visszalépett a jelöltállítástól. Az önálló indulás azonban kockázatos. Sikerrel járt Orbán Viktor miniszterelnök, amikor Szász Jenőt, az erdélyi Magyar Polgári Párt (MPP) alapító-elnökét megbízta a Nemzeti Stratégiai Kutatóintézet létrehozásával. Ezzel a húzással megpróbálta presztízsveszteség nélkül kiemelni az erdélyi közéletből, s ő le is mondott pártelnöki posztjáról. Mindezzel az volt a cél, hogy megtisztítsák az utat a decemberi romániai parlamenti választás előtt Orbán erdélyi kedvencének, a Tőkés László volt református püspök által patronált Erdélyi Magyar Néppártnak (EMNP). A korábbi patronált Szász személyisége és Tőkéssel való rossz viszonya szinte teljesen kizárta volna az együttműködést. A főleg Kövér László által támogatott Szász „kivonásával” elvileg szabaddá vált volna az út az EMNP és a Fidesz által szorgalmazott „többpárti” képviselő-jelölti csapat kialakítása előtt. Azt szorgalmazták, hogy közös magyar lista legyen, s azon az MPP és az EMNP mellett a Fidesz által meglehetősen hidegen kezelt Romániai Magyar Demokrata Szövetség (RMDSZ) emberei is szerepeljenek. Többpárti verseny az önkormányzatokban, közös jelöltek a parlamenti választásokon – szólt az EMNP szlogenje, ám ennek érvényesítésére nem volt meg az ereje. A tavaszi helyhatósági választásokon leszerepelt mindkét alternatív párt, a szavazatok több mint 80 százalékát az RMDSZ szerezte meg, amely így aztán nem látott sok okot arra, hogy komolyan tárgyaljon az együttműködésről. Az EMNP így rászorult Orbán mentőövére. Szász utóda Bíró Zsolt lett, aki le is ült tárgyalni Tőkésékkel, miközben az RMDSZ-vezérkar szinte páholyból nézte a vetélkedésüket. Az MPP és az EMNP nem tudott megállapodni arról, milyen együttműködésben lépjenek fel a választásokon, s arról sem, hogy képviselőjelöltjeiket hogyan tudnák közösen indítani. Ez nem is csoda: az új, egyéni képviseletre épülő romániai választási törvény szerint parlamenti helyet biztosan csak Székelyföldön remélhetnek a magyar pártok, s a jó, „befutó” körzeteket senki sem szerette volna átengedni a másiknak. Sepsiszentgyörgyön a néppárt színeiben például az egyébként temesvári Toró T. Tibor pártelnök indul, aki ezt sietett is gyorsan bejelenteni, nehogy a hely alku tárgya legyen az MPP-vel folytatott tárgyalásokon. Erre az MPP fel is függesztette a tárgyalásait Toróékkal, majd váratlanul asztalhoz ült az RMDSZ-szel, s Bíró már tárgyalt is a múlt szombaton Kelemen Hunor RMDSZ-elnökkel. A többszereplős egyeztetéseknek váratlan eredménye lett: az MPP hétfőn bejelentette, nem indul a választásokon. Segít is ezzel az EMNP-nek, de hátráltatja is. Bíró ugyanis azt közölte, hogy a pártja más szervezetek jelöltjei mögé nem áll, de függetleneket hajlandó támogatni. Ha az MPP szavazói követik elnöküket, akkor ezzel az EMNP veszíthet, mint ahogy azzal is, ha sok MPP-s szavazó végül az egységes magyar képviselet ideájától hajtva, ellenérzéseit félretéve a „bejáratott” RMDSZ-hez pártol. Nyilván nem mindenki: az RMDSZ-szel szembeni elégedetlenség miatt az MPP szimpatizánsainak egy része várhatóan Tőkésékre voksol majd. Kérdés azonban, hogy ez mire lesz elég. Egy párt jelöltjei ugyanis csak akkor szerezhetnek mandátumot (egyénit is), ha pártjuk országosan eléri a szavazatok 5 százalékát, vagy nyer 6 képviselői és 3 szenátori választókerületben. Ezek közül talán a másodikra lenne némi esélye a néppártnak, ám ha ez nem jön be, akkor a rájuk jutó szavazatok elvesznek. Ennek pedig mindenféleképpen a bukaresti magyar parlamenti képviselet látná kárát.
__label__mezőgazdaság 0.140346 __label__termelőszövetkezet 0.00383448 __label__állami@@támogatás 0.00206074 __label__agrárhitel 0.000636334 __label__mezőgazdasági@@kistermelés 0.000482855 __label__hitelszövetkezet 0.000427316 __label__hitelgarancia 0.000378298 __label__garancia 0.000366971 __label__kukoricatermesztés 0.000366971 __label__váltó 1e-05 $$$ __label__geography__magyarország 1.00001 __label__mezőgazdaság 0.0758682 __label__organization__mezőgazdasági@@szövetkezők@@és@@termelők@@országos@@szövetsége 0.0132328 __label__exporttámogatás 0.00807199 __label__termelőszövetkezet 0.00338661 __label__organization__környezetvédelmi@@és@@területfejlesztési@@minisztérium 0.00338661 __label__organization__hortobágyi@@nemzeti@@park 0.0021257 __label__organization__mezőgazdasági@@termelők@@országos@@szövetsége 0.00160785 __label__agrárimport 0.00146506 __label__organization__fogyasztóvédelmi@@főfelügyelőség 0.00142036 $$$ __label__mezőgazdaság __label__termelőszövetkezet __label__állami@@támogatás __label__agrárhitel geography__magyarország organization__mezőgazdasági@@szövetkezők@@és@@termelők@@országos@@szövetsége genre__hír year__2000 $$$ Szövetkezetek kizárva $$$ Szövetkezetek kizárva Jogszabálysértő módon járt el Torgyán József földművelésügyi miniszter az úgynevezett kibontakozási és gazdahitelprogramra (HVG, 2000. április 1.) beérkező pályázatok bírálatának szabályozásakor - állítja Nagy Tamás, a Mezőgazdasági Szövetkezők és Termelők Országos Szövetsége (MOSZ) elnöke, aki szerint a tárca vezetője ezzel ismét bizonyította, hogy alkalmatlan erre a posztra. Szeptember 21-én kelt utasításában Torgyán kikötötte a pályázatokat elbíráló albizottság számára, hogy „az 1992. évi II. szövetkezeti törvény alapján alakult termelőszövetkezetek, illetve a cégbírósági bejegyzés alapján bizonyítható jogutódaik részére jóváhagyó okirat a döntést hozóhoz nem nyújtható be”. Ezen túl a miniszter rendelkezett arról is, hogy „a még el nem bírált pályázatok esetében előnyben kell részesíteni az egyéni és kisvállalkozások bírálatait”. A MOSZ szerint Torgyán eljárása sérti az agrártámogatások igénybevételéről szóló kormányrendeletet, mely szerint a pályázatokat beérkezésük sorrendjében kell elbírálni, s előzetesen meg nem hirdetett szempontok nem vehetők figyelembe. A kibontakozási és a gazdahitelprogramról szóló kormányrendeletet szintén nem tartja be a tárca, hiszen a beérkezést követő 30 napon belül nem döntött a pályázatok többségéről. A MOSZ-on kívül aggódik a Magyar Bankszövetség is: szerinte a minisztérium késlekedése miatt az összesen 65 milliárd forintos garanciakeret 80-90 százaléka kihasználatlan maradhat.
__label__ár 0.982568 __label__tömegközlekedés 0.0185566 __label__áremelés 0.0145136 __label__kommunális@@szolgáltatás 0.00885735 __label__távfűtés 0.00338661 __label__szennyvíztisztítás 0.00264167 __label__gázszolgáltatás 0.00240673 __label__költségelszámolás 0.00155876 __label__bér 0.00146506 __label__kéményseprőipar 0.00133502 $$$ __label__geography__magyarország 1.00001 __label__ár 0.982024 __label__geography__budapest 0.100889 __label__gázszolgáltatás 0.0275953 __label__távfűtés 0.0197291 __label__áremelés 0.0174525 __label__jövedelem 0.0124417 __label__organization__fővárosi@@csatornázási@@művek@@rt. 0.00971848 __label__kommunális@@szolgáltatás 0.00610756 __label__helyhatósági@@választás 0.00338661 $$$ __label__ár __label__kommunális@@szolgáltatás __label__önkormányzat __label__önkormányzati@@költségvetés geography__magyarország genre__táblázat year__2006 $$$ Önkormányzati adóterhelés és közszolgáltatási díjak $$$ Önkormányzati adóterhelés és közszolgáltatási díjak* Táblázat: Város Népesség (ezer fő) Egy főre jutó éves helyi adóbevétel (ezer Ft) Távhő- szolgáltatás díja (Ft/GJ) Vízdíj (Ft/m3) Csatorna- díj (Ft/m3) Szemétdíj (Ft/hó) Összvonalas bérlet ára (Ft/hó) Debrecen 208 40 1331 172 125 1247 5830 Eger 57 40 1146 185 168 818 3330 Székesfehérvár 104 56 1477 245 128 689 3250 Miskolc 184 30 1345 195 150 728 3910 Esztergom 29 51 1137 241 164 620 3895 Püspökladány 16 6 1226 192 165 1040 2800 Tatabánya 73 35 1233 241 164 985 3865 *A 2006. november 1-jén érvényes lakossági díjak, a bérlet kivételével nettó árak. Rövidítés: GJ=gigajoule. Forrás: KSH-TSTAR, HVG-gyűjtés
__label__demonstráció 1.00001 __label__oktatás 0.998911 __label__egyházi@@iskola 0.964865 __label__állami@@támogatás 0.851963 __label__egyház 0.822199 __label__közoktatás 0.0953595 __label__felsőoktatás 0.0695518 __label__aláírásgyűjtés 0.0251888 __label__óvoda 0.0116973 __label__közalkalmazottak 0.0113418 $$$ __label__demonstráció 1.00001 __label__geography__magyarország 1.00001 __label__oktatás 0.999474 __label__egyházi@@iskola 0.996737 __label__egyház 0.996186 __label__állami@@támogatás 0.867046 __label__aláírásgyűjtés 0.187143 __label__organization__magyarországi@@református@@egyház 0.168867 __label__tandíj 0.106701 __label__organization__károli@@gáspár@@református@@egyetem 0.0980893 $$$ __label__állami@@támogatás __label__demonstráció __label__egyházi@@iskola __label__oktatás geography__magyarország genre__hír year__2005 $$$ EGYHÁZI TÜNTETÉS $$$ EGYHÁZI TÜNTETÉS A tavaly decemberihez (képünkön) hasonló demonstrációt szerveznek az egyházi iskolákba járó gyermekek szülei péntekre a fővárosi Felvonulási térre, hogy tiltakozzanak a 2006-os költségvetés ellen, amely szerintük diszkriminálja a felekezeti oktatási intézményeket. A tanítási időben tervezett tüntetésre a szervezők szerint „felügyeleti joggal rendelkező szülő magával hozhatja gyermekét”, így több ezer diák részvételére lehet számítani. Az egyházi intézményekben 108 ezer diák tanul, és mint a minap a katolikus, a református, az evangélikus egyház és a zsidó hitközségek vezetői közösen megfogalmazták, intézményeiket nemcsak az általános forráscsökkentés sújtja, de nem kapják meg a bejáró gyermekek utáni 15 ezer forintos normatívát sem, s pedagógusaik elesnek a közalkalmazottak garantált bérkiegészítésétől. Az oktatási normatíva tervezett csökkenését részben ellensúlyozza a kistérségi társulások intézményeinek szánt kiegészítés, ezt a tanulónkénti 62 ezer forintot az egyházi intézmények nem kapják meg.
__label__bűnözés 1.00001 __label__város 0.984104 __label__közbiztonság 0.803184 __label__társadalom 0.705795 __label__vagyon@@elleni@@bűnesetek 0.341593 __label__bűnüldözés 0.281416 __label__személy@@elleni@@erőszak 0.201823 __label__statisztika 0.0980893 __label__fiatalok 0.0244331 __label__szegénység 0.0103382 $$$ __label__bűnözés 1.00001 __label__geography__magyarország 1.00001 __label__város 0.986787 __label__közbiztonság 0.938134 __label__társadalom 0.884049 __label__bűnüldözés 0.600198 __label__vagyon@@elleni@@bűnesetek 0.585111 __label__személy@@elleni@@erőszak 0.437833 __label__statisztika 0.106701 __label__fiatalok 0.0433758 $$$ __label__bűnözés __label__bűnüldözés __label__közbiztonság __label__város geography__magyarország genre__cikk genre__címlapsztori year__2016 $$$ Északnyugati átjáró $$$ Északnyugati átjáró Budapest a bűnözés fővárosa is, csak a nyomozások 39 százaléka zárul eredményesen. Krimitoplistánkból kiderül, hogy rossz hírűnek elkönyvelt városok – mint Érd vagy Tatabánya – nem is olyan bűnveszélyesek, Győr viszont mostanában az élmezőnyben van. Ha valaki ki akar költözni Budapestről az agglomerációba, gyakran egyetlen kikötéssel kezd el ingatlant keresni: Érdre nem! Ez nem véletlen, mert a Budapest-közeli, tíz éve megyei jogú városi rangot kapott települést hosszú ideig a bűnügyileg legfertőzöttebbek között tartották számon. A napokban ráadásul indoklás nélkül kirúgták az érdi rendőrkapitányt, ami azt valószínűsíti, hogy az ottani zsaruk munkájával a megyei vagy országos vezetés nem volt megelégedve. A számok mást mutatnak. A Legfőbb Ügyészség által a HVG rendelkezésére bocsátott adatokból az derül ki, hogy a 10 ezer lakosra jutó regisztrált bűncselekmények száma alapján Érd a rangsor végén, azaz a legkevésbé veszélyesek között foglal helyet. Sőt a lakosságot leginkább irritáló erőszakos bűncselekmények (rablás, garázdaság, testi sértés) toplistáján is meglehetősen hátul szerepel, hiszen arányában harmadannyi ilyen eset történt Érden, mint például Salgótarjánban vagy Miskolcon. A kiköltözési félelem egy tekintetben a számok szerint is megalapozott: Érd régóta az első helyek egyikét foglalja el a lakásbetörések arányában. Tavaly az élen végzett, 10 ezer lakosra hatszor annyi betörés történt ott, mint Sopronban, s négyszer annyi, mint Veszprémben vagy Szombathelyen. Közhely, hogy a gazdaságilag leszakadóban lévő keleti országrész a bűnözés melegágya. Ez azonban, legalábbis az adatok szerint, nem teljesen így van. Sokkal kiegyenlítettebb a mezőny, s egyes, a hétköznapi biztonságérzetet alapjaiban érintő bűncselekményekben a dunántúli városok is „jól teljesítenek”. Tavaly még az összbűnözésben is dunántúli város lett az első. Az egységes nyomozó hatósági és ügyészségi bűnügyi statisztika, az úgynevezett ENYÜBS szerint a népesség számához viszonyítva 2015-ben Kaposvár volt a megyei jogú városok között a „legbűnösebb”. Ez a mutató azonban pusztán a bűncselekmények számát jelzi, függetlenül azok veszélyességétől. Ezért Kaposvár első helye némileg csalóka, hiszen, mint a HVG-nek a Somogy megyei rendőrkapitányságon elmondták, egyetlen, de 1828 rendbeli közokirat-hamisítási ügy dobta meg ennyire a bűncselekmények számát, e nélkül a város a középmezőnyben lenne. A korábbi statisztikákba néha valóban sok olyan bűntény került bele, amely egyetlen cselekményhez kötődött, ilyen volt például a visszaélés közokirattal vagy a visszaélés készpénz-helyettesítő fizetőeszközzel (azaz bankkártyával). Pár éve ezeket már nem halmazatként számolják el, így sokkal reálisabb képet lehet kapni a bűnözésről. Néhány bűncselekmény persze így is megdobhatja egy-egy évben a bűnügyek számát, de több év átlagában ez kiegyenlítődik. Ilyen, statisztikai szempontból „bűnnövelő” például a csalás is, amely sok esetben sorozatcselekmény. Nyíregyházán például egy jósnő (vagy áljósnő) 112 esetben követett el csalást azzal, hogy levette a rontást ügyfelei bankkártyájáról – s mivel azok ehhez a PIN-kódjukat is megadták, nemcsak a rontást, hanem 28 millió forintot is levett a számlákról. Az erőszakos bűncselekmények (garázdaság, testi sértés, rablás) lakosságszámra jutó aránya alapján a megyei jogú városok közül tavaly Miskolc és Salgótarján vitte a prímet, mint ahogy az utóbbi három év összesítő adatai alapján is ők vezetnek (e statisztikában az éves adatok azt jelentik, hogy abban az évben zárták le a nyomozást, tehát a bűncselekmények akár több évvel korábbiak is lehetnek). Naponta egy ilyen bűncselekmény jut Debrecenre, Pécsre, Nyíregyházára vagy Szegedre is, ám a lakosság arányában ezek száma nem volt kirívó. Miskolc és Salgótarján esetében a kriminológusok általános véleménye szerint a gazdasági és társadalmi problémák játsszák a vezető szerepet. Az országos átlagnál jóval magasabb a munkanélküliség és a képzetlen munkaerő aránya, a kilátástalanság, az etnikai és a szegénység okozta helyi feszültségek, valamint a megfosztottságérzés miatt az erőszakos és indulati jellegű cselekmények is gyakoribbak. Több, bűnügyileg enyhébb fertőzöttségű városban szintén magas az erőszakos bűncselekmények aránya. Hódmezővásárhely vagy Szombathely egyébként békésnek számít bűnözési szempontból, az erőszakos, garázda jellegű cselekményeket tekintve viszont előkelő helyen szerepelnek. Miközben Hódmezővásárhely 2015-ben például az összes regisztrált bűncselekmény népesség alapján számított arányában a lista végén szerepel, és az erőszakos cselekmények közül a rablás sem jellemző a településre, a garázdasági sorrendben az ötödik, a testi sértéses esetek listáján pedig a második helyet sikerült elcsípnie. Szombathelyen pedig sem a rablás, sem a testi sértés nem jellemző, ellenben a garázdaságokat számítva a lista elején található a város. Nem tudni, miért, de továbbra is a baranyai megyeszékhelyen, Pécsen kell a rendőröknek a legtöbb esetben gyilkossági ügyekben eljárniuk. A 23 megyei jogú város több mint felében egyetlen emberölési ügyben sem kényszerültek nyomozni tavaly, s ahol igen, ott is „csak” két esetben történt egynél több szándékos emberölés. Pécsett azonban négy ilyen esetet kellett kivizsgálni, s ez a magas szám lassan már hagyomány, hiszen például 2011-ben hat gyilkosságot oldottak meg a helyiek. A baranyai város már akkor is messze kirítt ezzel az adattal a többi nagyváros közül. A nyomozások eredményessége növeli a biztonságérzetet. Ebben a kép meglehetősen felemás: az összes bűncselekményre jutó nyomozási eredményesség átlagban meghaladja az ötven százalékot, öt városban (Szombathely, Salgótarján, Nagykanizsa, Debrecen és Hódmezővásárhely) a hatvan százalékot is. Szintén öt városban (Dunaújváros, Kecskemét, Eger, Érd és Kaposvár) van ötven százalék alatt, míg Budapesten a negyven százalékot sem éri el. Sokat számít az is persze, hogyan alakul a nyomozáseredményességi mutató bűncselekményenként, hiszen ha a lakosságra nem igazán veszélyes, kisebb fajsúlyú bűncselekményekben jönnek a letartóztatások, vagy göngyölítik fel gyorsan az ügyeket, akkor ennek nem sok hatása van a lakosság rendőrség iránti bizalmára. A nagyvárosi rendőrkapitányságok tavalyi beszámolója szerint az erőszakos bűncselekmények nyomozása általában eredményes volt, a rablásokat, a garázdaságot és a testi sértés bűntényeket magas arányban derítették fel a kapitányságok. Mindez persze köszönhető részben a térfigyelő kameráknak is, hiszen a segítségükkel gyorsan, forró nyomon el lehet indulni ezekben az ügyekben. Ráadásul az indulati bűncselekmények gyakran alkohol hatása alatt történnek, amikor a tettesek gyakorlatilag meg sem próbálják leplezni a tettüket, s így a rendőrségi eljárás szinte a tettel egy időben indulhat. De a bűnüldözők is kiemelten odafigyelnek a közterületekre, például külön akciót hirdetett az Országos Rendőr-főkapitányság a rendőri jelenlét minél intenzívebbé tételére. Ez pedig nyilván szintén hozzájárul a garázda jellegű cselekmények elleni gyors és sikeres fellépéshez. Nem így történt ez a lakásbetörések ügyében, ami pedig a lakosság szempontjából talán fontosabb lenne a garázda cselekmények felderítésénél is. A rendőrkapitányságok azonban a lakásbetöréseknél már az egyharmados nyomozáseredményességi mutatót is gyakran sikernek könyvelik el, ami nem is csoda, mert ezt az arányt még a kapitányságok felében sem érik el. Egerben és Kaposváron például húsz százalék alatt marad a nyomozáseredményességi arány, Budapesten pedig, amely a 10 ezer lakosra jutó lakásbetörések száma alapján az élmezőnybe tartozik, ennek a bűnténynek a mutatója 7,3 százalékos. Talán a világvárosi létből adódóan hasonlóan alacsony az alkalmi lopások, így például a zsebtolvajlás vagy a kerékpárlopás felderítési mutatója is. Persze ha a bűnüldözők ezekhez a kisebb súlyú cselekményekhez úgy állnak hozzá, mint az nemrég egy kerékpárlopás esetében napvilágra került, akkor nem csoda, hogy a lakosságban finoman szólva is hiányérzet alakul ki a biztonsággal és a rendőri munkával kapcsolatban. Az egyik városi kapitányság ugyanis egy kerékpárlopás miatti feljelentést azzal utasított el, hogy „a gyanúsított nem eltulajdonítási szándékkal vitte el a kerékpárt, hanem csak közlekedni szándékozott vele, függetlenül attól, hogy ennek érdekében a zárat eltávolította a kerékpárról, lopás bűncselekményének nem minősíthető”. Ez persze nem más, mint felhívás keringőre, viszont a rendőrség szempontjából az ilyen hozzáállásnak az az előnye megvan, hogy a kisebb súlyú bűncselekmények ügyében az eljárást el tudja tolni magától. Felmerülhet a kérdés, hogy mire koncentráljon a rendőrség: a gyakori, kisebb, de a lakosság biztonságérzetét befolyásoló bűncselekményekre vagy a nagyobb súlyú, ám ritkább ügyek felderítésére? A rendőri állomány nagy fluktuációja, nagyon sok tapasztalatlan fiatal beáramlása a testületekbe azzal is járhat, hogy kényszerűen szelektálni kell a bűncselekmények között. Budapest a bűnös városok között is a legbűnösebbnek látszik. A főváros népessége 17 százaléka az országénak, azonban a regisztrált bűnesetek 27 százalékát zárták le a nyomozók 2015-ben Budapesten. Egyes bűncselekménytípusok aránya is különösen magas a fővárosban, a népesség számához viszonyítva Budapest a rablások esetében rögtön Miskolc után következik, s garázdaság, testi sértés és lakásbetörés esetében az élen van. A lopások száma a többi nagyvárossal összehasonlítva rendkívül magas a fővárosban, s a gyilkosságoké hasonlóan kiemelkedik a nagyvárosok hasonló adata közül. Az is igaz viszont, hogy a regisztrált bűnelkövetők aránya Budapesten országosan az egyik legkisebb – vagyis ebben a tekintetben áldozatváros. A tettesek relatív többsége a szegényebb keleti vidékekről származik, s a megyei városok közül nagyon sok bűnelkövető – akárcsak a korábbi években – tavaly is a munkanélküliség, a szociális és etnikai feszültségek által talán leginkább fenyegetett térségek központjából, Salgótarjánból és Miskolcról került ki.
__label__ipar 0.414909 __label__privatizáció 0.00408014 __label__gazdaság 0.00121659 __label__állami@@vagyon 0.00107496 __label__belpolitika 0.00054578 __label__vaskohászat 0.000402042 __label__történelem 1e-05 __label__társadalom 1e-05 __label__váltó 1e-05 __label__news@@international 1e-05 $$$ __label__geography__szlovákia 1.00001 __label__ipar 0.991163 __label__geography__csehország 0.0293222 __label__távközlés 0.0120638 __label__person__robert 0.00832578 __label__person__schuster 0.00807199 __label__person__vladimír 0.00649827 __label__person__jan 0.0047652 __label__organization__us@@steel 0.0043415 __label__organization__transpetrol 0.0042088 $$$ __label__merénylet geography__szlovákia person__ducky person__ján genre__hír year__1999 $$$ Gyilkosság Pozsonyban $$$ Gyilkosság Pozsonyban Hétfőn Pozsonyban lakása előtt agyonlőtték Ján Ducky volt szlovák gazdasági minisztert. Ducky háromszor is betöltötte ezt a posztot, először az 1989 utáni átmeneti kormányban, majd pedig Vladimír Meciar két kabinetjében. Távoznia 1996-ban kellett, amikor minisztériuma terven felül több százezer tonna gabona kivitelére adott engedélyt, és emiatt csak az állami tartalékkészletek felhasználásával lehetett elkerülni az ellátási nehézségeket. Nagyot azonban nem bukott, hiszen kinevezték Szlovákia legnyereségesebb cége, az SPP állami gázipari vállalat élére. Vezetése alatt a cég nyeresége 1997-ben közel 1 milliárd koronával, 8,8 milliárdra csökkent. A kormányváltás után távoznia kellett, s vizsgálni kezdték cégbeli ténykedését. A tőzsdei adatok alapján az SPP 3 milliárd koronáért vásárolta meg különféle cégek kisebbségi részvénycsomagjait, szinte minden esetben jóval a piaci ár felett. Bár a vizsgálat még az elején tart, már tudni lehet, hogy leváltása előtt Ducky 369 millió koronát utalt át a pozsonyi Slovan Sportmédia cégnek, illetve félmillió márkát a cseh FC Drnovice futballcsapatnak. A legnagyobb bizonytalanság a Ducky által az SPP nevére kiállított váltók körül uralkodik. A cseh Chemapol Group átvételéért küzdő Sezooz Holding számára kiállított 400 millió koronás váltó már felbukkant, igazolva azokat a feltételezéseket, hogy a Chemapolért folyó küzdelem (HVG, 1998. november 28.) épp e cég játszmája.