__label__békefenntartás 0.822199 __label__hadsereg 0.672342 __label__csapatkivonás 0.00206074 __label__biztonságpolitika 0.00187757 __label__történelem 1e-05 __label__társadalom 1e-05 __label__pénzügy 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__afganisztán 0.996837 __label__politika 0.962683 __label__hadsereg 0.932463 __label__organization__nato 0.863402 __label__békefenntartás 0.672342 __label__geography__kanada 0.0460439 __label__geography__dél-korea 0.00913564 __label__polgárháború 0.00832578 __label__csapatkivonás 0.00256091 __label__sztrájk 0.00133502 $$$ __label__békefenntartás __label__hadsereg geography__afganisztán organization__nato genre__hír year__2007 $$$ Afganisztán: veszteségek $$$ Afganisztán: veszteségek Hat kanadai katona vesztette életét Dél-Afganisztánban vasárnap, amikor járművüket a levegőbe repítette egy pokolgép. A NATO brit és kanadai egységei az ország déli és keleti részein hónapok óta véres harcokat vívnak az újjászerveződő tálibok ellen. Stephen Harper kanadai kormányfő úgy véli, az afganisztáni Kandahár tartományban szolgáló katonák a veszélyes és kietlen terep miatt ugyanolyan kihívásokkal állnak szemben, mint egykori társaik az első világháború flandriai frontján. Egy másik dél-afganisztáni támadásban is meghalt egy NATO-katona, akinek állampolgárságát nem közölték.
__label__külpolitika 0.731069 __label__arab-izraeli@@konfliktus 0.314061 __label__háború 0.212079 __label__fegyveres@@konfliktus 0.152042 __label__terrorizmus 0.0716012 __label__biztonságpolitika 0.0169249 __label__polgárháború 0.00758724 __label__csapatkivonás 0.00461957 __label__politika 0.0043415 __label__segély 0.00395541 $$$ __label__geography__libanon 0.867046 __label__geography__izrael 0.771854 __label__külpolitika 0.766304 __label__arab-izraeli@@konfliktus 0.48439 __label__organization__hezbollah 0.461027 __label__fegyveres@@konfliktus 0.320831 __label__háború 0.217348 __label__terrorizmus 0.0953595 __label__geography__közel-kelet 0.0229874 __label__biztonságpolitika 0.0185566 $$$ __label__arab-izraeli@@konfliktus __label__fegyveres@@konfliktus __label__háború __label__terrorizmus geography__izrael geography__libanon geography__palesztina organization__hamász organization__hezbollah genre__cikk year__2006 $$$ HARC ÉS DIPLOMÁCIA A KÖZEL-KELETEN, Bizonytalansági zóna $$$ HARC ÉS DIPLOMÁCIA A KÖZEL-KELETEN Bizonytalansági zóna Hajlik a tűzszünetre Izrael, abban bízva, hogy a körvonalazódó nemzetközi béketárgyalások idejére kész helyzetet teremt, és felszámolja a Hezbollah dél-libanoni állásait. Minden korábbinál hevesebb katonai műveletekkel kezdődött a közel-keleti konfliktus harmadik hete: a Hezbollah immár naponta több mint száz rakétával támadta az észak-izraeli területeket, az izraeli hadsereg folytatta a libanoni városok bombázását, szárazföldi egységei pedig a síita szervezet dél-libanoni állásainak felszámolását. A külföldiek többsége - így több mint hetven magyar állampolgár is - elhagyta az országot, libanoniak százezrei pedig az ország biztonságosabbnak tartott északi részébe menekültek. Nem hivatalos becslések 700-900 ezerre teszik azoknak a számát, akik félelmükben elhagyták lakóhelyüket. Mivel az izraeli bombázások nyomán az utak és a hidak egy része is tönkrement, kacskaringós földutakon, poros vidéki mellékutakon, hegyi szerpentineken tartanak északra a végeláthatatlan kocsisorok. A zsúfolt autók tetején hevenyészett csomagtartókon a legszükségesebbek: néhány matrac, gyerekágy, egy-két zsák ruha. Élelem alig, hiszen az már napok óta hiánycikk a déli településeken, ahová a szállítmányok el sem tudnak jutni. De ha odajutnának, akkor se nagyon lenne mit vinni, a tengeri blokád, a lebombázott repülőtér, a megbénított kikötők miatt az importáruk sem érkeznek meg az országba. Keddi lapzártánkkor a libanoni halálos áldozatok száma megközelítette a négyszázat, Izrael vesztesége ennek éppen a tizede volt. Pedig hosszas halogatás után a hét végén végre beindult a tűzszünetet célzó nemzetközi diplomáciai offenzíva. Néhány halovány felszólítást leszámítva a nemzetközi közösség lényegében két héten át tétlenül szemlélte, amint az újabb közel-keleti konfliktus fegyveres válsággá, majd lassanként sajátos háborúvá terebélyesedik. Miután a Libanonban működő Hezbollah szélsőséges síita szervezet július 12-én izraeli területre behatolva elrabolt két izraeli katonát, és szabadon engedésüket fogolycseréhez kötötte, Izrael katonai hadműveletet indított, tengeri és légi zárral vette körül Libanont, bombatámadásokat kezdett a Hezbollah állásai ellen az ország déli részén, valamint több városban, így Bejrútban is (HVG, 2006. július 22.). A Hezbollah sem maradt tétlen, tucatjával zúdította Izrael északi részére - a többi között Haifa és Názáret városokra - feltehetően Iránból és Szíriából származó rakétáit. Az izraeli bombázások nyomán az 1975-1990 közti polgárháborús rombolásból mostanra éppen újjáépített libanoni főváros egy része romokban hever, akadozik az áram- és vízszolgáltatás. Az utóbbi két hétben az összes olajtankert visszafordították, pedig az ország szinte teljesen vízi úton elégíti ki energiaszükségletét, és a kereskedelem java is így zajlik. A turizmusnak jó időre befellegzett, jóllehet a szektor a kormány várakozásai szerint az idén rekordot döntött volna: az év első felében 600 ezer turista érkezett Libanonba, az év végéig további 1 millióval számoltak. A szállodák július elején még tömve voltak főként Szaúd-Arábiából és Kuvaitból érkezett turistákkal és dúsgazdag üzletemberekkel, akik a világvárossá fejlődött Bejrútot befektetőként is felkeresték. Nagy összegeket invesztálnak az idegenforgalomba, bevásárló- és szórakoztató-központokba, infrastrukturális projektekbe. Mindez a tavaly meggyilkolt Rafik Hariri nevéhez fűződik, aki kormányfőként óriási lendülettel vágott bele az újjáépítésbe. Most megint az újjáépítés költségeit számolják, becslések szerint legalább 1-1,2 milliárd dollárra lesz szükség. A fegyveres konfliktus eközben a második hét végére a külföldi várakozásokkal ellentétben nemhogy csitult volna, inkább elkeseredettebbé vált, mind nagyobb területekre húzódott át. Azzal a veszéllyel is fenyegetett, hogy további országokra - így az atomfejlesztéssel amúgy is a külföld idegeit borzoló Iránra, illetve a szomszédos Szíriára - is kiterjed. A hét végén felerősödött diplomáciai erőfeszítések nyomán ez a veszély elhalványulni látszik. Szaúd-Arábia a napokban Washingtonban ismertetett egy béketervet, az EU is hozzálátott egy hasonló kidolgozásához, Kofi Annan ENSZ-főtitkár pedig jelezte, a szervezet kész nemzetközi csapatokat küldeni a térségbe. A legtöbb figyelmet azonban Condoleezza Rice amerikai külügyminiszter hétfői és keddi bejrúti, illetve jeruzsálemi tárgyalásai kapták. Rice a lapzártánk után, szerdára tervezett római nemzetközi béketeremtő konferenciára azzal a szándékkal utazott, hogy ott Washington - a mielőbbi tűzszüneten kívül - elsősorban hosszú távú rendezést, úgymond egy új Közel-Keletet érjen el. Azt azonban még mindig nem tudni, mikor érhetnek véget a harcok. Jeruzsálemi lapértesülések szerint az izraeli hadsereg a múlt héten 10-12 nap türelmet kért a kormánytól. A tábornokok szerint ennyi idő kell a Hezbollah felszámolásához. Úgy tűnik, a két hete még magabiztos izraeli hadvezetés is kezdi belátni, hogy a villámháború nem hozta meg a remélt sikert. A Hezbollah ugyanis nem hagyományos reguláris hadsereg, így aztán nem is lehet egy erőteljes, tankokkal és bombázókkal támogatott katonai offenzívával elsöpörni. Azt sem tudni, hány fegyverese vagy aktivistája van, mint ahogy az is ismeretlen, mekkora a fegyverarzenálja, és milyenek az utánpótlási lehetőségei. Irán természetesen jelezte: bármennyi rakétával képes ellátni a Hezbollahot. A realitások felismerését jelzi, hogy a hét elejére kissé változott a jeruzsálemi szóhasználat, és már nem a Hezbollah teljes felszámolása a cél, hanem a szervezet megakadályozása abban, hogy a dél-libanoni térségből támadásokat intézhessen Izrael ellen. Így aztán érthető, hogy Izrael a hét elején már nemcsak a nemzetközi erők bevetését, de azt is hajlandónak látszott elfogadni, hogy a határ mentén ütközőzónát hozzanak létre. A felügyeletet pedig egy ENSZ vagy EU irányította nemzetközi erő felügyelné a libanoni hadsereggel együtt, megakadályozva, hogy a Hezbollah katonái beszivároghassanak a biztonsági sávba. Mivel az USA nem támogatta az azonnali tűzszünetet, és láthatóan szintén azt várta, hogy az izraeli hadsereg elsöpörje a Hezbollah állásait, tovább erősödött a térségben az Amerika-ellenesség. Részben ennek is tulajdonítják, hogy a tervezett nemzetközi erőkben nem lennének amerikai katonák, és az irányítás is inkább európai kézbe kerülne. Hamarabb rendeződhet talán a Gázai övezetben egy hónapja tartó konfliktus - a halottak száma ott elérte a 120-at -, amelyről a libanoni fejlemények miatt kissé elterelődött a figyelem. A Hamász a hírek szerint meg is orrolt a Hezbollahra, amelynek két héttel ezelőtti váratlan túszejtő akciója, illetve az annak nyomán kirobbant háborúskodás meggyengítette a palesztin szervezet tárgyalási pozícióit. Gázában mindenesetre látszanak halvány eredmények (az iszlám-iszlám ellentétekről lásd Mai Yamani írását a 64. oldalon). A berlini kormány képviseletében közvetítő Frank-Walter Steinmeier német külügyminiszter legalábbis azt jelezte: a palesztin vezetőkkel folytatott hétvégi tárgyalásai során felcsillant a június végén elrabolt izraeli katona szabadon engedésének a reménye. És miközben a világ figyelme a libanoni harcokra és a Gázai övezetre irányul, szinte alig keltett feltűnést egy jeruzsálemi rövid hír: rosszabbodott a január óta kómában fekvő Ariel Saron korábbi izraeli miniszterelnök állapota.
__label__filmgyártás 1.00001 __label__ipar 0.607673 __label__csőd 0.168867 __label__kultúra 0.156115 __label__hadiipar 0.100889 __label__filmforgalmazás 0.0534133 __label__művészet 0.0203424 __label__privatizáció 0.0103382 __label__rajzfilm 0.00913564 __label__filmfesztivál 0.00649827 $$$ __label__geography__csehország 1.00001 __label__filmgyártás 1.00001 __label__ipar 0.817585 __label__csőd 0.629785 __label__filmforgalmazás 0.239359 __label__hadiipar 0.100889 __label__felszámolás 0.0953595 __label__person__andrej 0.0433758 __label__person__milos 0.0373369 __label__geography__kanada 0.0373369 $$$ __label__filmgyártás geography__csehország genre__cikk year__2000 $$$ Cseh filmipar, Fokuszálás $$$ Cseh filmipar Fokuszálás Egyre felkapottabbá válik Csehország az utóbbi években a nyugati filmes szakma számára, s mind szívesebben forgatnak ott filmeket, zenei klipeket, reklámokat. Kiszolgálásukra az utóbbi időben egyre több filmstúdió alakult, a legnagyobb azonban máig a még Václav Havel államfő apja, illetve nagybátyja által alapított Barrandov filmgyár. Új vevő után kell néznie a csehországi acélipari Moravia Steelnek, ha el akarja adni a prágai filmgyárat, a Barrandov Studiót. Az észak-morvaországi acélipari vállalat a jelek szerint bottal ütheti a nyomát a kanadai Kodiak Investment Groupnak, amellyel még augusztusban kötött szerződést a mintegy hetvenéves múltra visszatekintő, legnagyobb csehországi filmgyár eladásáról. A kanadaiak máig nem utalták át a 35 millió dolláros vételárat, s jól értesült filmes szakemberek szerint aligha van remény, hogy valaha is fizetnek. Ennek ellenére a Moravia Steel még nem bontotta fel a kanadaiakkal a szerződést, türelmesen vár a pénzére, bár nemrégiben puhatolódzó tárgyalásokat kezdett más külföldi befektetőkkel a filmgyár esetleges eladásáról. Kenyértörésre csak azért nem vitte a dolgot - állítják az üzletet közelebbről ismerők -, mert annak idején a Kodiak kínálta messze a legnagyobb összeget a filmgyár tenderére jelentkezett befektetők közül. A Kodiakkal kötendő üzlettel szemben mindig is nagy volt a cseh filmszakma és az üzleti élet ellenállása, különösen az után, hogy nem sikerült hitelt érdemlően kideríteni, valójában kik is állnak a kanadai konzorcium mögött. A cseh sajtó hiába kutakodott a vásárló után, annak nyomát sem lelte a cégnyilvántartásokban, székhelyén sem találták, ráadásul a Moravia Steel vezetése is elzárkózott attól, hogy érdemi információkkal szolgáljon róla. Pedig nem akármilyen társaságról van szó: a rendkívül jól felszerelt, játékfilmek, reklámfilmek, televíziós programok forgatására és teljes körű utómunkálatok elvégzésére alkalmas Barrandov filmgyárat szinte nemzeti kincsként tartják számon Csehországban. Alapjait a jelenlegi államfő, Václav Havel apja és annak testvére építette fel 1932-ben a Prágától alig öt kilométerre lévő dombos területen. A Joachim Barrande-ről, a terület feltárását végző francia geológusról elnevezett filmgyárat Havelék az az idő tájt a legmodernebbnek számító berendezésekkel szerelték fel, így ott hamarosan külföldi producerek is megjelentek. Oly nagy volt az érdeklődés, hogy a 300 alkalmazottat foglalkoztató filmgyárban már az első évben 80 film készült. A stúdió azonban nem sokáig volt Havelék tulajdonában: Csehszlovákia hitleri megszállásával a németek tették rá a kezüket, majd a második világháború után államosították. A rendszerváltást követő restitúció keretében - többi tulajdonukkal ellentétben - ezt nem adták vissza a Havel családnak, hanem 1992-ben privatizálták. A cseh filmesek, élükön a világhírű rendezővel, Jiri Menzellel, ellenezték a filmgyár magánkézbe adását. Attól tartottak, hogy ezzel megszűnik a cseh filmgyártás, amely a szocialista időkben készült alkotásaival is nemzetközi presztízst vívott ki magának. A Klaus-kormány azonban hajthatatlan volt, s a filmgyárat 514 millió koronáért (1 cseh korona = 7,65 forint) - egyes becslések szerint a piaci érték mindössze 20 százalékáért - eladta akkori vezérigazgatója, Václav Marhoul társaságának, a Cinepointnak. Az egyetlen megszorítás az volt, hogy az állam megtart magának egy, a stratégiai döntésekbe való beleszólást biztosító aranyrészvényt. Mindez azért is okozott nagy felháborodást, mert a Barrandov nyereséges vállalkozás volt, ahol már a nyolcvanas években is forgattak hollywoodi produkciókat. Az 50 hektáros területen lévő állami monstrumot az új tulajdonos a lehető legkorszerűbb követelményeknek megfelelni képes filmgyárrá alakította át, amely áraival olyannyira versenyképesnek bizonyult, hogy a hollywoodi filmstúdiók szinte egymásnak adták a kilincset. Csakhogy mindez nem kevés pénzbe került, s Marhoul 1995-ben arra kényszerült, hogy a 350 millió koronás forgalom mellett mintegy 60 milliós nyereséget hozó filmgyár 80 százalékát eladja a Moravia Steelnek. Ez lett a veszte: hamarosan megromlott a kapcsolata az acélművek vezetésével, s helyére egy ambiciózus acélipari szakembert ültettek. A Moravia Steel menedzsmentjének vezetése időközben rájött, hogy nem tud mit kezdeni a filmgyárral, s miután érvénytelenítette az állam aranyrészvényét, úgy döntött, eladja a stúdiót. Nem kis részben a Barrandov filmgyárnak köszönhető, hogy a nyugati filmstúdiók számára Csehország felkapott forgatási helyszínné vált, ahol játékfilmeken, televíziós produkciókon és zenei klipeken kívül multinacionális cégek is előszeretettel készítik reklámjaikat. A nagy nyugati megrendelések a filmprodukciós társaságoknak évente 6-8 milliárd koronás bevételt hoznak, amelynek mintegy 90 százalékán mindössze három cég, a Stillking Films, a Milk & Honey és az Etic Films osztozik, ám közülük csak ez utóbbi cseh tulajdonú. A produkciós társaságok azonban ma még teljes egészében rá vannak utalva a tavalyi évet 553 millió koronás bevétellel zárt Barrandov filmgyárra, amely a cseh piacon egyedül rendelkezik a film utómunkálatainak elvégzéséhez szükséges felszereléssel. A Milk & Honey azonban megpróbálja beérni, már megkezdte egy digitális filmstúdió felépítését. Mások egyelőre csak a forgatásra alkalmas stúdiókban gondolkoznak. A csőd szélén álló nehézipari CKD nemrég 5 millió koronás befektetéssel 11 ezer négyzetméter alapterületű prágai üzemét alakította át filmstúdiókká. A filmes utómunkálatokhoz szükséges berendezésekkel ugyan nem rendelkezik, ám stúdióinak alapterülete nagyobb, mint a 9 ezer négyzetméteres Barrandové, s áraiban is 30 százalékkal alacsonyabbak patinás konkurensénél. A Barrandov egyik volt technikusának még ennyibe sem került elindítani filmes vállalkozását: mindössze félmillió koronáért megvett egy ezer négyzetméteres hangárt, amelyet háromheti munkával stúdióvá formált át. Igaz, technikai felszerelésekre már nem futotta, ahhoz még legalább 1,5-2 millió koronára lenne szüksége.
__label__könyvkiadás 0.629785 __label__történelem 0.47659 __label__idegenforgalom 0.327678 __label__kultúra 0.148057 __label__könyvtár 0.0145136 __label__lexikonkiadás 0.0120638 __label__műemlék 0.00758724 __label__térképészet 0.00735583 __label__népművészet 0.00649827 __label__könyvkereskedelem 0.00383448 $$$ __label__geography__magyarország 1.00001 __label__történelem 0.870607 __label__könyvkiadás 0.136618 __label__idegenforgalom 0.0321107 __label__kultúra 0.0251888 __label__lexikonkiadás 0.0120638 __label__organization__l'harmattan@@kiadó 0.0113418 __label__geography__erdély 0.00971848 __label__organization__gondolat@@könyvkiadó@@kft. 0.00670285 __label__könyvtár 0.00610756 $$$ __label__határon@@túli@@magyarok __label__könyvkiadás __label__műemlék geography__magyarország organization__talma@@kiadó genre__ajánló genre__hír year__2014 $$$ Könyv + kulturális turizmus, A Kárpát-medence örökségturisztikai atlasza $$$ Könyv + kulturális turizmus A Kárpát-medence örökségturisztikai atlasza Merre induljunk a Kárpát-medencében, ha nem laza nyaralásra, hanem múltunk épített örökségének feltérképezésére vágyunk – ennek eldöntésében segít ez az atlaszt és műemlékleírásokat egyszerre rejtő kiadvány. S nemcsak a történelmi Magyarország területének látnivalói sorakoznak benne, hanem közvetlen környezete, így Morvaország, Horvátország és Bosznia az egykori határhoz közel eső vidékeinek emlékei is. Igaz, első ránézésre várhatóan sok olvasónak nem ugrik majd be, hogy a Berény feliratú város Brnót rejti, de a készítők többnyelvű feliratokkal és alapos helynévtárral segítik az utazni vágyót. A könyv újdonsága, hogy oldalpárokon két térképszelvényt közöl, az egyiken az 1914-es, a másikon a mai állapotokat mutatva. Ehhez igazítja a nevek írását is, az 1914-es atlaszon csak a magyar nevük szerepel a településeknek, míg a mai térképeken a magyar mellett valamennyi helység jelenlegi hivatalos neve is. A térképeken több tízezer műemléket – várakat, kastélyokat, népi építészeti emlékeket – jelöltek be, s ezek közül ezernek a részletesebb leírása is megtalálható a könyvben, gyakran fotóval vagy metszettel illusztrálva. Talma Kiadó
__label__távközlés 0.362979 __label__cégek 0.250923 __label__értékpapírpiac 0.152042 __label__számvitel 0.115971 __label__pénz-@@és@@tőkepiac 0.0980893 __label__részvénytársaság 0.0737063 __label__cégjog 0.033096 __label__tőzsde 0.0244331 __label__menedzsment 0.0145136 __label__üzleti@@etika 0.00971848 $$$ __label__geography__magyarország 1.00001 __label__geography__usa 0.863402 __label__távközlés 0.629785 __label__cégek 0.414909 __label__számvitel 0.27514 __label__értékpapírpiac 0.268951 __label__pénz-@@és@@tőkepiac 0.140346 __label__tőzsde 0.0518555 __label__részvénytársaság 0.0216253 __label__menedzserek@@jövedelme 0.0109969 $$$ __label__távközlés __label__tőzsde geography__magyarország organization__matáv genre__cikk author__csabai@@károly year__2003 $$$ AMERIKAI TŐZSDESZABÁLYOK HATÁSA A MATÁVRA, Jogkövetés $$$ AMERIKAI TŐZSDESZABÁLYOK HATÁSA A MATÁVRA Jogkövetés Jelentős változásnak tartják a Magyar Távközlési Rt. történetében a cég vezetői a tavaly nyáron megszigorított amerikai befektetésiszabályok hatását a távközlési társaságra. 2004. május eleje nem csupán Magyarország európai uniós csatlakozása miatt lesz fontos dátum a Magyar Távközlési Rt. (Matáv) számára, hanem azért is, mert ekkor kell először jelentenie a magyar tőzsdei cégek közül egyedüliként a New York-i értéktőzsdén is szereplő társaságnak, hogy megfelel a Sarbanes-Oxley-törvény előírásainak (lásd Amerikai fegyelmezés című írásunkat). E jogszabály, amelyet tavaly nyáron alkotott meg az Egyesült Államok kongresszusa, válaszul az amerikai könyvelési botrányokra, az eddiginél több követelményt ír elő az amerikai tőzsdéken részvényükkel vagy kötvényükkel jelen lévő társaságok számára, valamint azok külföldi leánycégei részére is, ha ez utóbbiak adatait az anyavállalat beszámítja a mérlegébe, eredményébe. A cégvezetőkre vonatkozó új szabályok közül az egyik legfontosabb, hogy a negyedéves, éves beszámolók valódiságát a tőzsdei cég vezérigazgatójának, illetve pénzügyi vezetőjének az aláírásával kell igazolnia, s ezért őket büntetőjogi felelősség terheli. Az információk szándékos eltitkolásáért akár ötévi börtönbüntetés is kiszabható - tájékoztatta a HVG-t Robert Stöllinger, a KPMG nemzetközi könyvvizsgáló cég budapesti irodájának minap kinevezett vezetője. A társaságoknak az igazgatóság (it) tagjaiból auditálási bizottságot kell létrehozniuk; ez a grémium választja ki a független könyvvizsgálót, fogadja el díjazását, s dönt arról, hogy a könyvvizsgálaton kívül milyen egyéb szolgáltatást nyújthat az auditor a társaságnak, valamint közvetít a könyvvizsgáló és a menedzsment közötti vitás esetekben. A cégeknek etikai kódexet kell megalkotniuk, továbbá gyorsjelentéseiket rövidebb határidőn belül (hatvan nap alatt, szemben az eddigi kilencvennel) és részletesebben kötelesek közzétenni. A vezetőknek két napon belül be kell jelenteniük bennfentes értékpapírügyleteiket az amerikai értékpapír- és tőzsdefelügyeletnek (SEC), emellett a menedzsment, illetve az it tagjai 2002. július 30-a után a jelenleginél kevesebb célra kaphatnak hitelt cégüktől (például részvényvásárlásra nem), és azt is csak olyan feltételekkel, amelyek a vállalat bármely dolgozója számára is elérhetők. Az Amerikai Kereskedelmi Kamara által 2001 végén nyilvántartott 143, magyarországi érdekeltséggel bíró amerikai társaságból ötvennek a részvényei forognak jelenleg a New York-i értéktőzsdén (lásd táblázatunkat). A HVG érdeklődésére a hazai érintettek közül a Citibank Rt.-nél azt tartották fontosnak kiemelni, hogy havonta kell jelenteniük a Citigroup Corp. menedzsmentjének, miszerint minden szempontból megfelelnek az új könyvelési és egyéb szabályoknak - tájékoztatta a HVG-t Hencz Éva, a Citibank igazgatója. A General Electric tulajdonában lévő Budapest Bank Rt.-nél (BB) pedig azt emelte ki Kövesdi Csilla kommunikációs vezető, hogy a bank könyvvizsgálója az éves beszámolók hitelesítésén kívül semmilyen más típusú munkát nem végezhet, például nem adhat tanácsot a BB számára. A Matáv tavaly ősz óta értelmezi az új szabályokat könyvvizsgálója, a PricewaterhouseCoopers Kft. és egy amerikai ügyvédi iroda segítségével. Dankó Péter, a Matáv jogi igazgatója úgy véli, a Budapesti Értéktőzsde (BÉT) legnagyobb piaci értékű társasága már most több követelménynek is eleget tesz, hála a több helyen még az amerikainál is szigorúbb magyar törvényeknek, elsősorban a tőkepiacinak. A legnagyobb forgalmú és piaci értékű magyar tőzsdei elitcégek már évek óta negyedévente publikálják ugyanis főbb adataikat, történéseiket, s vezetőik két napon belül közlik a Pénzügyi Szervezetek Állami Felügyeletével (PSZÁF), ha cégük részvényével kereskedtek. Ezenfelül a Matáv önként több évre visszamenőleg tárolja az általa lényegesnek tartott üzleti dokumentumokat, s érvényes etikai kódexe is van. Maradt azonban még teendője a Matávnak, hogy megfeleljen a szigorúbb amerikai előírásoknak: belső szabályzatait ki kell egészítenie, hogy azok alapján a felső vezetés tudomására jusson minden információ - állította Dankó. Tájékoztatása szerint jelenleg a társaság egyetlen vezetőjének, illetve it-tagjának sincs olyan futó kölcsöne a Matávtól, amely a Sarbanes-Oxley-törvény tiltása alá esne. Auditálási bizottság is működik a Matávnál, ám egyelőre annak értelmezését is várják az amerikai jogászoktól, hogy ez a testület megfelel-e az új törvényi rendelkezésnek is. A háromfős bizottság tagjai ugyanis a nyolctagú fb-ből kerülnek ki (hogy név szerint kik, azt Dankó nem árulta el), melynek négy tagját a Matáv anyavállalata, a német Deutsche Telekom AG kizárólagos tulajdonában lévő MagyarCom Holding GmbH delegálta. Márpedig elképzelhető, hogy az amerikai szabályok úgy rendelkeznek majd, az auditálási bizottságban csak olyan személyek lehetnek, akik függetlenek a Matávtól. Hogy ez mit jelent, azt még a SEC is értelmezni fogja. CSABAI KÁROLY
__label__sport 0.718604 __label__befektetés 0.0550153 __label__olimpia 0.0460439 __label__télisport 0.028446 __label__gazdagok 0.0229874 __label__sportszergyártás 0.0062999 __label__síelés 0.0062999 __label__luxusipar 0.00610756 __label__golf 0.00556492 __label__ékszeripar 0.00556492 $$$ __label__geography__japán 0.999009 __label__sport 0.914911 __label__geography__ukrajna 0.0518555 __label__geography__peru 0.0460439 __label__person__viktor 0.0420977 __label__golf 0.033096 __label__olimpia 0.0311538 __label__geography__tokió 0.0251888 __label__person__alberto 0.0149671 __label__befektetés 0.0149671 $$$ __label__olimpia __label__sportfinanszírozás __label__ingatlan geography__japán person__cucumi@@josiaki organization__seibu genre__cikk year__1998 $$$ A japán Cucumi-birodalom, Pályán van $$$ A japán Cucumi-birodalom Pályán van A naganói téli olimpia legfőbb nyertese valószínűleg nem az aranyérmes sportolók valamelyike, hanem egy háttérben meghúzódó japán üzletember, Cucumi Josiaki, akinek a létesítményeit használták az idei játékokon. Amikor Nagano évekkel ezelőtt benyújtotta pályázatát az 1998. évi, 18. téli olimpia megrendezésére, a japán sajtó rögtön „Cucumi-olimpiáról” kezdett beszélni. A most 63 éves üzletember, Cucumi Josiaki – aki az amerikai Forbes Magazin becslése szerint a nyolcvanas évek végén a világ leggazdagabb emberének számított – évtizedeken át dédelgetett terve volt ugyanis, hogy a játékokat egyszer elhozza Naganóba, amelynek környékén szállodák, sípályák és különböző sportlétesítmények tucatjait birtokolja. E célból töltötte be a Japán Olimpiai Bizottság díszelnöki tisztét, ő a hazai síszövetség elnöke, de a nemzetközi sportporondon is igyekezett érdemeket szerezni. Az olimpiai mozgalom történetének lausanne-i múzeumában az intézményt létrehozó adományozók nevét őrző emléktáblák sorában az övé közvetlenül a Nemzetközi Olimpiai Bizottság elnökéé, Juan Antonio Samaranché mellett látható: Cucumi nem kevesebb mint 10 millió dollárt szedett össze japán nagyvállalatoktól a múzeum céljára. S láss csodát: Nagano nem sokkal később elnyerte a 18. olimpiát. Cucumi a ma mintegy 8 milliárd dollárra taksálható Seibu ingatlanfejlesztő és vasúttársaság tulajdonosa, pontosabban ennek 49 százalékát ellenőrzi a Kokudo befektetőcég révén. A Seibu nagyhatalom Japánban: vasútvonalak, szállodák – a mintegy 60 egységet számláló Prince hotellánc, üdülőfaluk, szabadidő- és sportlétesítmények, golf- és sípályák tartoznak hozzá, valamint egy áruházlánc, a Saison, amely a japán fogyasztási fellendülés egyik motorja volt néhány évtizede, mára azonban súlyos válsággal küszködik. A birodalom ura nem szereti a nyilvánosság reflektorfényét, inkább a háttérben húzódik meg, de befolyása a politikai vezető körökhöz fűződő szoros személyi kapcsolatai révén igen tekintélyes. Személyes vagyonát a Forbes egy évtizede még 20 milliárd dollárra becsülte; azóta a japán ingatlanárak zuhanása ezt mintegy a felére zsugorította. Érdekes módon a Seibu sohasem a japán ipari és kereskedőházak – a zaibacuk – útját járta, nem ipari üzemeket gyűjtött egybe, hanem ingatlanokat vásárolt, és azokat fejlesztette. A birodalom örökléssel került Josiaki kezébe. Az alapító a mai tulajdonos apja, az 1964-ben elhunyt Cucumi Jaszuzsiro volt. A család krónikája egyike a japán üzleti világ nagy sikertörténeteinek, amelyet azonban törvényes és törvénytelen utódok és örökösök között dúló viszály árnyékol be. A dinasztiaalapító szegény parasztcsaládból érkezett a fővárosba a század elején, kevés pénzzel, de hatalmas ambíciókkal. Pályafutása végén köztiszteletben álló vagyonos üzletemberként vonulhatott vissza, egy ideig betölthette a képviselőház elnöki tisztét is, és miniszterelnökök tanácsadója volt. A húszas évektől módszeresen vásárolt fel ingatlanokat Tokiótól északra, a hegyek és tavak környékén, ahol Karuizava vidékén utóbb kiépült a japán felső tízezer kedvelt üdülőhelye, később pedig a tömegturizmus számos létesítménye. Az ingatlanszerzés másik nagy lehetőségét a háborús évek hozták: 1945-ben a főváros lakói menekültek az amerikai bombázások elől, s fillérekért adtak túl ingatlanaikon, míg a háború után az összeomlott fasiszta japán állam volt főtisztviselői voltak kénytelenek olcsón megválni javaiktól. Az idősebb Cucumi rendre felvásárolt mindent, és a telkeken felépítette első szállodáit, majd létrehozta a vasúttársaságot. A befektetések az ötvenes-hatvanas években hozták meg gyümölcsüket, a japán gazdasági fellendüléssel együtt: az ingatlanárak a csillagos égig emelkedtek, s hozamukból szállodaláncok, nagyáruházak, golfpályák és sílétesítmények sora nőtt ki a földből. A birodalmat az örökösök már készen kapták. (Igaz, nemcsak vagyont és tisztségeket halmozott: hét, házasságából született gyermeke mellett számtalan törvénytelen utódot is nemzett színésznőkkel, titkárnőkkel folytatott számtalan viszonyában.) A klánfőnökként viselkedő Jaszuzsiro a családon belül is vaskézzel tartott rendet. Két fiát is kitagadta az örökségből; az idősebbiket neje baloldali érzelmei miatt, az irodalom iránt érdeklődő és diákként a kommunista párttal kacérkodó második fiút, Szeizsit pedig azért, mert az szembefordult az általa követett értékrenddel. A dinasztia feje végül, 1964-ben bekövetkezett halála előtt egyik törvénytelen fiát, Josiakit választotta utódául, őt téve meg a családi vállalkozás fejének. A „hallgatag és mindenben normálisan gondolkodó Josiaki” – ahogyan az amerikai Leslie Downer a Cucumi család történetéről írt könyvében jellemzi őt – a lázadó és költő Szeizsi tökéletes ellentétének bizonyult: eltanulta apja módszereit, és mindenben utánozta őt. Josiaki sem tűr ellentmondást beosztottaitól, mindenről egyedül dönt, az ő üzleti érzéke is kitűnő, s ő is nagy mennyiségben fogyasztja a nőket. A Seibu minden nyereségét visszaforgatta az üzletbe, s ahol csak tudta, elkerülte az adófizetést. Downer szerint valójában senki sem ismeri az ingatlanbirodalom mai teljes kiterjedését. Annyi bizonyos, hogy az ő kezében van a japán sípályák 70 százaléka és sok más sportlétesítmény, s már a hatvanas években szeretett volna olimpiát rendezni ezeken. 1972-ben azonban – belső viták és érdekellentétek miatt – Szapporo kaparintotta meg a rendezés jogát. Cucumi az elmúlt évtizedben – miközben sikeres harcot vívott Nagano érdekében – gátlástalan építkezései miatt többször összeütközésbe került a környezetvédő mozgalmakkal. 1990-ben a helyi lakosság tiltakozására vissza kellett ültetnie egy letarolt hegyoldalra 12 ezer fát, s lemondania az oda tervezett sípályáról. A sajtó is célba vette, „olimpiai diktatúrával” vádolva őt: a rendezvény és a várható bevétel érdekében kíméletlenül pusztítja a természetet. E támadások és részleges vereségek nyomán Cucumi pár éve taktikát váltott: egyezséget keresett versenytársaival, s így a naganói játékok síversenyeit végül a Seibu és a konkurens Tokyu társaság egymással osztozkodva rendezhette meg.
__label__privatizáció 0.00574025 __label__kultúra 1e-05 __label__pénzügy 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 1.00001 __label__organization__centrum@@áruházak@@rt. 0.000839589 __label__organization__máv 0.000529305 __label__organization__áv@@rt. 0.000482855 __label__organization__ávü 0.000366971 __label__külpolitika 1e-05 __label__geography__európai@@unió 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__áruszállítás geography__magyarország organization__hungarocamion@@rt. genre__táblázat year__1997 $$$ A Hungarocamion Rt. főbb gazdasági adatai $$$ A Hungarocamion Rt. főbb gazdasági adatai (millió forint) Táblázat: 1993 1994 1995 1996 Árbevétel 13 168 14 606 16 037 17 512 Saját tőke 8 846 7 430 6 795 6 444 Mérleg szerinti eredmény –516 –1 400 –592 –360 Forrás: ÁPV Rt.
__label__politika 0.679189 __label__társadalmi@@szervezet 0.407343 __label__hungarizmus 0.320831 __label__belpolitika 0.0875738 __label__jelképek 0.0446909 __label__ifjúsági@@szervezet 0.016413 __label__fasizmus 0.0149671 __label__állami@@szimbólumok 0.00885735 __label__társadalom 0.00713143 __label__nacionalizmus 0.00610756 $$$ __label__geography__magyarország 1.00001 __label__politika 0.949679 __label__társadalmi@@szervezet 0.909917 __label__hungarizmus 0.867046 __label__organization__jobbik@@magyarországért@@mozgalom 0.48439 __label__organization__magyar@@gárda 0.370235 __label__jelképek 0.27514 __label__belpolitika 0.173298 __label__társadalom 0.0275953 __label__állami@@szimbólumok 0.0203424 $$$ __label__belpolitika __label__társadalmi@@szervezet geography__magyarország organization__jobbik@@magyarországért@@mozgalom organization__magyar@@gárda organization__nemzeti@@gárda genre__cikk author__riba@@istván year__2007 $$$ FÉLREGULÁRIS CSAPATOK, Zászlóaljak $$$ FÉLREGULÁRIS CSAPATOK Zászlóaljak Nem az e hét végén színre lépő Magyar Gárda lesz az egyetlen félreguláris csapatokat is edzésben tartó jobboldali szervezet Magyarországon. Az ilyen egységek egymástól többnyire elszigetelten működnek. „Megalakulásunk alkalmából vendégünk vagy egy korsó sörre” - ezzel a nemzeti ideológiától meglehetősen távol álló reklámmal csábította július elején Gyálra az érdeklődőket a Nemzeti Gárda. A Poszpischek Tamás vezette alakulat a Csaba Királyfi Fesztivál keretében mutatkozott be, amelyet Patrubány Miklós, a Magyarok Világszövetségének vezetője mint a gárda tiszteletbeli elnöke nyitott meg. A háromnapos fesztiválon a hagyományőrző harcos csoportok mellett a zenekarok jelentették a vonzerőt, szinte minden nemzeti radikális zenekar fellépett: a Romantikus Erőszak például éppúgy, mint az Egészséges Fejbőr és a P. Mobil. A Nemzeti Gárda csak egy a szerveződő nemzeti radikális alakulatok között. A tavaly őszi események után, úgy tűnik, az úgynevezett nemzeti oldalon többen láttak lehetőséget abban, hogy az akkori szervezetlen, de a rendőrségnek komoly problémákat okozó randalírozókat megpróbálják szárnyaik alá venni s félreguláris csapatokat szervezni belőlük. A Nemzeti Gárda mellett így megalakult a Kárpát-Haza Nemzetőrség, a Nemzeti Őrsereg, és a hét végén tartja alakuló gyűlését a Magyar Gárda. E két utóbbi szervezet a Jobbik nevű párthoz köthető, a Nemzeti Őrsereg egyelőre Szabolcs-Szatmár-Bereg megyében működik, s először akkor vált ismertté, amikor júniusban megjelent egy olaszliszkai tüntetésen. A Jobbik a gárda alapításával arra tesz kísérletet, hogy a szélsőjobboldali helykeresést irányítsa, a nemzeti radikális csoportokat befolyása alá vonja, s ezzel lefedje a MIÉP visszaszorulásával a szélsőjobboldalon keletkező űrt. Ehhez megfelelő radikalizmust kell felmutatnia, aminek eszköze a Magyar Gárda létrehozása. Külön erős legitimációt kölcsönöz e félkatonai szervezetnek, hogy az avatásukon részt vesz a demokratikus Magyarország egyik korábbi honvédelmi minisztere, Für Lajos is. A Jobbik a fekete ruhás sereg avatásával nyit a hungaristák felé, a ruházattal és az árpádsávos szimbolikával őket idézi, ráadásul a budai várban, a becsületnapi felvonulások helyszínén tartja ünnepségét. Kérdéses azonban, hogy ez megéri-e, ugyanis meglehetősen szűk kör az, amelyre a hungaristáknak befolyásuk van - igaz, ők szívesen öltöznek egyenruhákba, s tartanak katonai jellegű gyakorlatokat. Az egykori Vér és Becsület nevű szervezet tovább működteti a hasonló nevű klubot, ahol idén ősszel is az egykori III/III-as ügynök, Tudós Takács János domonkos szerzetes tart fejtágítót a nemzetiszocializmusról az érdeklődőknek. A Györkös István vezette Magyar Nemzeti Arcvonal pedig teljesen távol tartja magát más hasonló szerveződésektől, s kemény szellemi és fizikai felkészítést tart pár száz fős tagságának. Információink szerint a Jobbik megszerezte a nemzeti radikálisok két emblematikus alakjának, Budaházy Györgynek és az egyébként szélsőjobboldali körökben is már többször jó nemzetbiztonsági kapcsolatokkal vádolt Toroczkai Lászlónak a támogatását. Utóbbi különben korábbi szervezete, a Hatvannégy Vármegye Ifjúsági Mozgalom mellé újat is alapított, Mi Magunk néven, szintén arra számítva, hogy zászlaja alá tudja gyűjteni az őszi elégedetlenek egy részét. A szélsőjobboldali mozgolódásoknak a Fidesz lehet a vesztese. Az egy a tábor, egy a zászló elv további érvényessége esetén ugyanis sokkal erősebb gesztusokat kell majd tennie a nemzeti radikális voksok elnyeréséért, mint eddig, ez pedig más szavazókat vihet el a párttól. Ha viszont nem teszi meg e gesztusokat, fontos szavazatokat veszíthet el. Arról nem is beszélve, hogy a kormánypártok könnyen összekapcsolhatják a Fidesszel a Jobbik kezdeményezését, hiszen Orbán Viktor egykori polgári körének tagja volt a Jobbik elnöke, Vona Gábor, s az egyébként a tervek szerint a Honvédelmi Minisztérium (HM) kebelében létrehozandó Honi Gárdára vonatkozó fideszes elképzelés is éppen a szervezet neve miatt lett most támadható (lásd Tartaléklángon című írásunkat). A Jobbik célja - mint Bethlen Gáborról elnevezett programjukban kifejtették - a nemzetőrség létrehozása. Ezzel azonban meglehetősen elkéstek: ma az ország területén már számtalan nemzetőrség működik, s döntő többségüknek semmi köze a nemzeti radikálisokhoz. Vannak, ahol csak egyetlen községhez kötődnek, van, ahol egy tájegységhez, megyéhez. Zalaegerszegen például nyár elején kötött a város szerződést a helyi nemzetőrséggel, hogy bevonják őket a közterület-fenntartó munkájába, együtt járőrözhetnek a közterület-felügyelőkkel. Egyes nemzetőrszervezetek már létrehozták a Magyar Nemzetőrség Országos Parancsnokságát is, amelyhez jelenleg 14 megyei szervezet tartozik. Ők gyakorlati kiképzést adnak tagjaiknak, katonaihoz hasonló ruházatuk van, s rangjaik is megfelelnek a katonákéinak. Az 56-os Nemzetőrség volt vezetőjének, Király Béla tábornoknak köszönhetően egyes nemzetőrszervezetekkel a honvédelmi tárca is jó kapcsolatokat ápol. Mindemellett nem elképzelhetetlen, hogy a szabad idejüket szívesen katonai alakulatnál eltöltő fiatalok közül sokak tetszését megnyeri majd akár a Jobbik gárdája is. A különböző katonai jellegű sportolásra ugyanis láthatóan nagy igény mutatkozik, ám ezek fesztiváljaira rendre rátelepszenek nemzeti radikális szervezetek. A hagyományőrzők között nagyon népszerű a lovaglás, az íjászat, a rovásírás, s már több ezer híve van a követői által magyar harcművészetnek nevezett barantának. E harcművészetek gyakorlását azonban gyakran foglalják keretbe meglehetősen zavaros ideológiák a magyar ősvallásról, a magyarok származásáról, több ezer éves Kárpát-medencei tartózkodásáról. A Jobbik is megérezte, hogy e körökben van keresnivalója, ezért programjába foglalta egy olyan magyar őstörténeti intézet felállítását, amely a hun-avar-magyar folytonosságot kutatná, s büntető törvénykönyvbeli védelmet adnának a Szent Koronának, a turulmadárnak és az árpádsávos zászlónak. A tavaly őszi események egyéves évfordulójára pedig látványosan készülnek: október 23-án lesz a Magyar Gárda tagjainak következő avatása. RIBA ISTVÁN
__label__természetvédelem 0.997537 __label__környezetvédelem 0.904661 __label__állatvédelem 0.307368 __label__bányászat 0.187143 __label__földtulajdon 0.0293222 __label__állatkert 0.0275953 __label__műemlékvédelem 0.0216253 __label__erdőgazdálkodás 0.0174525 __label__építési@@engedély 0.0145136 __label__horgászat 0.0132328 $$$ __label__természetvédelem 1.00001 __label__geography__magyarország 1.00001 __label__környezetvédelem 0.970698 __label__földtulajdon 0.600198 __label__bányászat 0.47659 __label__állatvédelem 0.377551 __label__állattartás 0.156115 __label__geography__balaton 0.144159 __label__ingatlan-nyilvántartás 0.115971 __label__földjog 0.109716 $$$ __label__bányászat __label__környezetvédelem __label__természetvédelem geography__magyarország person__orbán@@győző organization__gánt-kő@@és@@tőzeg@@kft. genre__cikk author__szabó@@gábor year__2011 $$$ Különösen védett lápok, Milliók egy miatt $$$ Különösen védett lápok Milliók egy miatt Elvileg védett lápon termel ki tőzeget a miniszterelnök családjának cége. A zűrös jogi helyzet miatt gyakorlatilag lehetséges a védett lápok gazdasági „hasznosítása”. Vizsgálja a jövő nemzedékek országgyűlési biztosa a Zala megyei Szévíz-völgyi lápterületek – és egyúttal az országosan egyre zsugorodó lápok – körüli jogi anomáliákat. Az ország egyik legértékesebb egybefüggő lápján több cég kapott tőzegbányászati engedélyt, köztük a miniszterelnök testvére és édesapja – ifjabb és idősebb Orbán Győző – tulajdonában álló Gánt-Kő és Tőzeg Kft. Többször meghosszabbított, 2014-ig érvényes engedélyével a cég összesen 2-3 millió köbméter lápi tőzeget termelhet ki. Nem volt szüksége rokoni kapcsolatainak felemlítésére idősebb Orbán Győzőnek, amikor a családi cég 1998-ban engedélyt kapott Hahót melletti, 203 hektáros tőzegbányatelkének kialakítására. Legalábbis a völgy két végpontján, Pötrétén és Pölöskén a Bioland Kft., Pötrétén rajta kívül a Terrakontroll Kft. is ugyanígy bányászkodhat. A bökkenő csak az, hogy a Szévíz-völgy a helyi Domberdő Egyesület tanulmányában részletesen jellemzett láp. Márpedig a fő szabály a természetvédelmi törvény szerint az, hogy minden láp védett. Az ezzel elvileg össze nem férő bányászatnak azonban képtelenek véget vetni a zöld hatóságok. Az egykor növény- és állatritkaságoknak otthont adó Szévíz-völgyi lápterület a korábbi egyötödére zsugorodott, s a civil természetvédők aggodalma szerint az értékes élőhelyek hamarosan teljesen megsemmisülhetnek. Szerintük egy láp épp akkora nemzeti érték, mint a kulturális örökség más elemei, és elkeserítőnek tartják, hogy ebben a pusztításban a miniszterelnök családjának cége is részt vesz. Fel is keresték Jávor Benedeket, az országgyűlés fenntartható fejlődés bizottságának LMP-s elnökét, aki a jogi anomáliákat érzékelve tavaly év végén vizsgálatot kezdeményezett a jövő nemzedékek országgyűlési biztosánál. Fülöp Sándor mostanában önállóságának megszűnése ellen küzdő zöld ombudsmani hivatala (HVG, 2011. április 16.) pedig úgy ítélte meg, a számos egyéb helyszínen is tapasztalt problémák elég általános érvényűek ahhoz, hogy országos, átfogó vizsgálatot is indítson. Kiemelt védelemben részesíti a lápokat 1996-os elfogadása óta a természetvédelmi törvény, amelynek felhatalmazása alapján a környezetvédelmi miniszter hosszas egyeztetések után 2001-ben közzétette a védett lápingatlanok helyrajzi számait. A Szévíz-völgy összefüggő ökológiai egységet alkot, az uniós védettség alatt álló Natura 2000 hálózatnak is része. Pölöske és Pötréte érintett területei szerepelnek is a lápjegyzékben, de a középső település, Hahót kimaradt a listából. Hahót hiánya olyan, „mintha egy vasútvonalon néhány száz méteren fölszednék a síneket” – mondta a HVG-nek egy helyi természetvédelmi szakember. Arra viszont az illetékesek egyike sem vállalkozott, hogy megtippelje, miért maradt ki az első Orbán-kormány idején a Gánt-Kő és Tőzeg Kft. érdekeltségébe tartozó terület. A jegyzék időközben veszített jelentőségéből, mivel az Alkotmánybíróság (AB) több határozata után ezt az intézményt 2008 végétől törölték a törvényből. A lápok lecsapolásával termőterületet nyerni kívánó földtulajdonosok és a – kizárólag lápon keletkező – tőzeget bányászók ugyanis sorra indítottak pereket ingatlanuk láppá minősítése ellen. Az AB a Zala megyei bíróság beadványára 2002-ben kimondta: igaz, hogy a természetvédelmi törvény erejénél fogva minden láp védett, de azok konkrét helyszínei nem szerepelnek a joganyagban. Így az ingatlantulajdonos nem tudhatja, lápnak minősül-e a telke. Ezen a miniszteri jegyzék sem segített, az ugyanis csak egy tájékoztató. Azt, hogy valamely terület láp, a természetvédelmi hatóságoknak ingatlanonként kellene bejegyeztetniük, de hatalmas elmaradásban vannak. A Kiskunsági Nemzeti Parkban például több mint 9500 helyrajzi számot kellene ellenőrizni, de már a földhivatali lekérdezés is egyenként 6600 forintba kerül, a bonyolultabb ügyek pedig, például az ingatlan megosztása lápra és lápon kívüli területre, 100 ezer forintnál is drágábbak. Az igazgatóság becslése szerint akár az érintett ingatlanok harmadáról is hiányozhat a védett jogi jelleg feljegyzése. Ráadásul a természetvédelmi törvény továbbra sem szabályozza, milyen eljárásban kell bizonyítani azt, hogy egy terület láp. Ha az egykor vízzel jól ellátott területet – például szántóföldi művelés céljára vagy csupán az ingatlantulajdonos ellenérdekeltsége miatt – lecsapolták, az egykori láp könnyen kikerülhet a védett kategóriából. De arra is van példa, hogy egy vízzel bőségesen ellátott területről készülő szakvélemény csontszáraz talajról számol be (lásd Auchan az ingoványban című írásunkat.) Pedig lápként értékesebb a terület, mint a tőzegbányászat vagy az azt követően többnyire ott hagyott, szegényesebb élővilágú tó – ez lenne úgymond a rekultiváció –, netán egy bevásárlóközpont. Ha csak az összesen mintegy 50 ezer hektárnyi magyarországi lápon található védett növények és állatok eszmei értékével számolunk, akkor is hektáronként 50-100 millió forintot érhet egy láp, ami – bár semmiféle vagyonleltárban nem szerepel – az állam tulajdona. Ehhez képest tavaly a kevesebb mint 100 ezer tonnás tőzegbányászat után befizetett bányajáradék mindössze 13,15 millió forintra rúgott. Igaz, az államnak tekintélyes adóbevételt is hoz a bányászkodás vagy a lápingatlan egyéb célú felhasználása, ez azonban a természeti értékkel nem mérhető össze. Másfél-két évszázad alatt a hazai lápterületek a korábbi 3 százalékára zsugorodtak. Ezt a tendenciát a rendszerváltás után az említett, szigorúnak szánt természetvédelmi törvény sem tudta megtörni. A lápok kincsét kiaknázó mintegy ötven tőzegbánya termékét talajjavításra, parkosításra használják, ami olyan – mondja egy nemzeti park munkatársa –, „mintha a Mátyás-templom köveit megőrölnék, hogy azzal murvázzák fel a parkok sétányait”. SZABÓ GÁBOR
__label__népesség 1.00001 __label__demográfia 1.00001 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__népesség 1.00001 __label__geography__európa 1.00001 __label__demográfia 0.989358 __label__geography__nyugat-európa 0.00071967 __label__külpolitika 1e-05 __label__geography__európai@@unió 1e-05 __label__geography__usa 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__demográfia __label__népesség geography__európa genre__grafikon year__2006 $$$ A népességszám változása 1960 és 2005 között Európában $$$ A népességszám változása 1960 és 2005 között Európában 6061131.pdf
__label__fogyatékosok 0.0550153 __label__jogalkotás 0.0396488 __label__országgyűlés 0.0149671 __label__jog 0.00691384 __label__állampolgári@@jogok 0.00691384 __label__választási@@rendszer 0.00610756 __label__bokros-csomag 0.00507033 __label__kormányprogram 0.00491541 __label__szociális@@ellátás 0.00371725 __label__társadalom 0.00308537 $$$ __label__geography__magyarország 1.00001 __label__fogyatékosok 0.0474359 __label__jogalkotás 0.00913564 __label__személyi@@igazolvány 0.00782589 __label__organization__szdsz 0.00592107 __label__organization__országgyűlés 0.00556492 __label__kormány 0.00523013 __label__nemzetiségek 0.00461957 __label__ügynökmúlt 0.0043415 __label__kisebbségek 0.00338661 $$$ __label__fogyatékosok __label__jog geography__magyarország genre__cikk author__dobszay@@jános year__1998 $$$ Törvénytervezet a fogyatékosok jogairól, Hibás teljesítés $$$ Törvénytervezet a fogyatékosok jogairól Hibás teljesítés Amint a legutóbbi országgyűlési választások előtt is történt, hirtelen most is érzékennyé váltak a politikusok annak a hozzávetőleg egymillió polgárnak a gondja iránt, akiket velük született vagy szerzett fogyatékosság, illetve rokkantság korlátoz. A kormány február elején állt elő az esélyegyenlőségi törvény koncepciójával, két SZDSZ-es képviselő tervezetét pedig a parlament nemrégiben – ellenzéki támogatással – tárgysorozatába vette, ám törvény a parlamenti vita megkezdése ellenére ebben a ciklusban valószínűleg már nem születik. Nem sokkal biztatóbbak a kilátásai a magyarországi fogyatékosoknak és az esélyegyenlőségük megteremtését szolgáló törvény mielőbbi megalkotása érdekében február elején aláírás-gyűjtési akcióba kezdett érdek-képviseleti szervezeteiknek, mint négy évvel ezelőtt. Igaz ugyan, hogy a parlament – keresztülhúzva a Horn-kabinet számításait – február közepén sürgős tárgyalásra érdemesnek találta Béki Gabriella és Szigeti György SZDSZ-es képviselők idevágó törvényjavaslatát, a történtek azonban sokban emlékeztetnek az 1994-es kudarcra. A legutóbbi országgyűlési választások előtt, az ugyancsak két SZDSZ-es képviselő – az azóta elhunyt Solt Ottília és a jelenleg „futó” törvényjavaslatot is jegyző Szigeti György – által benyújtott törvénytervezet szintén megkapta a honatyáktól a „sürgős” minősítést (HVG, 1993. november 6.), a plenáris ülés elé azonban a több bizottság által is tárgyalt anyag már nem került. Most is csak az biztos, hogy megkezdik a parlamenti vitát. A fogyatékosok ügyében nemcsak az MSZP–SZDSZ-többségű parlament utánozta le elődjét, hanem a szocialista–szabaddemokrata kormány is. Hosszas előkészítések után a Boross-kabinet is a választások évében állt elő egy olyan javaslattal, amely alapjául szolgálhatott volna egy paragrafusokba szedett jogszabálytervezetnek, és – mint az elmúlt hetek fejleményei mutatták – a Horn-kabinet is a voksolás előtt kezdett hajrázni. Keller László, a Népjóléti Minisztérium (NM) szocialista párti politikai államtitkára egy tavaly decemberi interpellációra adott válaszában azt ígérte, hogy a törvénytervezetet a kormány várhatóan még decemberben megtárgyalja, és 1998 januárjában benyújtja a parlamentnek, ám csak a február 5-ei kormányülés bólintott rá – ráadásul nem is az ígért tervezetre, hanem csak az annak alapjául szolgáló koncepcióra. Kökény Mihály miniszter, az NM első embere az ominózus kormányülést követő szóvivői tájékoztatón azt is bejelentette: a népjóléti tárca további hatásvizsgálatok és számítások után legkésőbb április 30-áig a kormány asztalára teszi a törvénytervezetet. Így – mint mondta – a következő kormány dolga lesz azt beterjeszteni az Országgyűlésnek. A fogyatékosok érdekeit képviselő és időnként saját tervezeteket készítő szervezetek reagálásaiból úgy tűnik, jóformán mindegy is, hogy a kormány- vagy az SZDSZ-es javaslat kerül a honatyák elé, „csak történjen már végre valami”. Számos jel mutat ugyanakkor arra, hogy a Horn-kormány – amelyik az 1994-es programjában még a legsürgetőbb teendői közé sorolta az esélyegyenlőségi törvény parlamenti elfogadtatását – a fogyatékossági ügyek jogszabályi rendezése téren azért is tartja oly kínosan tiszteletben a következő parlament és kormány szabadságát, mert felmérte, a választások előtt az „adok is ajándékot, meg nem is” megoldás lehet a számára politikailag a legkifizetődőbb. A fogyatékosok és megváltozott munkaképességűek becslések szerint 1-1,3 milliós táborát a közzétett koncepció azzal kecsegteti, hogy helyzetük a kormány terveinek megvalósulása esetén alapvetően javulhat majd – például azáltal, hogy új pénzbeni támogatási formákat vezetnek be annak az elvnek az alapján, hogy az államnak kötelessége kompenzálni a fogyatékos „kizárólag fogyatékossága okán keletkező többletköltségeit”. Ugyanakkor a kabinet számára most politikailag kifizetődőbb, ha a fogyatékosok „pozitív megkülönböztetése” tárgyában nem vállalja az ütközést a „többségi” társadalommal. Hogy nagyon is létező kormányzati félelemről lehet szó, jelzi Kökény Mihálynak az az „elszólása”, miszerint „nem mérhető fel pontosan, hogy bizonyos pozitív intézkedések esetleg milyen reakciókat váltanak ki a társadalom egyes tagjaiból”. Ez a Janus-arcúság mutatkozik meg abban is, hogy miközben a koncepció azt a célt is kitűzi, hogy a társadalomban alapvető szemléletváltozást kell elérni, a kormány magatartása voltaképp ugyanazt a torz szemléletet tükrözi, ami ellen fel akarja venni a küzdelmet: a fogyatékosság problémáját eddig a „maradékelv” alapján kezelte. A kormány és személy szerint Kökény Mihály ugyanakkor azzal a szakmai érvvel hangolta – mint utóbb kiderült, sikertelenül – a Béki–Szigeti-féle SZDSZ-es tervezet napirendre vétele ellen az országgyűlési képviselőket, hogy az túlságosan is szűk körre terjedne ki: főként a fogyatékosokkal (s e csoporton belül is különösen a súlyos fogyatékosokkal) foglalkozik. A kormány koncepciója ennél valóban szélesebb csoportot ölel fel, hiszen általánosságban is kilátásba helyezi a megváltozott munkaképességűek problémáinak a megoldását. Mint az Könczei Györgynek, az NM már az Antall-kormány idején is a fogyatékosságügyi jogszabályok előkészítésével foglalkozó munkatársának egyik minapi sajtónyilatkozatából kiderült: a kabinet valójában arra számít, hogy a fogyatékos embereket érintő, mindenki számára elfogadható javaslatok „átvihetik” a csaknem 800 ezer rokkant polgár életében is változásokat hozó, de még nem egyértelműen támogatott paragrafusokat. A Béki–Szigeti szerzőpárosnak ugyanakkor politikai és szakmai szempontból legalább olyan fontos lehet saját tervezete keresztülvitele a törvényhozáson, mint a kormánynak a jelenlegi cikluson túlnyúló jogszabályalkotás. Jóllehet az 1993-as és az 1998-as SZDSZ-es tervezetek összevetése alapján semmiképpen nem állítható, hogy a szabaddemokraták csupán „leporolták” volna a korábbi anyagot, de az állítólag 150 országos szervezet és szakértő részvételével lezajlott viták tapasztalataira, illetve hozzávetőleg 80 háttértanulmányra alapozott új javaslat jelen formájában sok tekintetben mégis ugyanolyan „tűzoltó” jellegű, mint az öt évvel ezelőtti volt. A különféle esélyegyenlőségi jogok törvényi szintű deklarálása az akkori és a jelenlegi tervezetnek is lényeges eleme ugyan, de mivel azok gyakran magából az alkotmányból is levezethetők, a mindennapi életben nem igazán válthatók aprópénzre, azaz elfogadásuk önmagában valószínűleg nem javítana lényegesen a fogyatékosok helyzetén. Bizonyos pontokon még a kormány nem kodifikált koncepciója is „törvényszerűbb”, mint a szabaddemokrata politikusok tervezete, amikor is gyakran olyan konkrétumokról szól, amelyek fölé már csak a megfelelő paragrafusszámot kellene beírni. Az SZDSZ-es tervezet a kommunikációs jogokról például csak általánosságban írja, hogy „a fogyatékos személyeknek vagy családtagjaiknak, segítőiknek biztosítani kell a hozzáférés lehetőségét a közérdekű információkhoz” – ennél néhány sorral bővebb kifejtést csak az indoklási részben ad –, a kormány „főanyagában” viszont az is szerepel, hogy például a siketek számára az önkormányzatok ügyfélszolgálati irodáján szükség esetén ingyenes jeltolmács-szolgáltatást, a vak egyetemistáknak, főiskolásoknak napi négyórás felolvasószolgálatot kell biztosítani. Kérdés persze, hogy az ilyen előírások – csakúgy, mint az elmúlt években a fogyatékosok több javaslatban is felvetett joga az ingyenes felsőoktatásra, kollégiumi ellátásra és tanulmányi segédeszközökre – nem ütköznének-e heves ellenállásba az intézmények fenntartói részéről, akiket a különféle tervezetek készítői előszeretettel utasítanának a pluszköltségek egyedüli viselésére. Ám voltaképp nem csupán „keretjellege” miatt lóg a levegőben a legtöbb fogyatékossági ügyben született törvénytervezet, javaslat, koncepció. Sokkal inkább azért, mert szinte semelyik mögött nem áll minden részletre kiterjedő gazdasági kalkuláció. A várható költségkihatásokról az SZDSZ-es tervezetben például ilyen nehézkes mondatok olvashatók: „A MÁV eddig megtett lépései figyelemre méltóak; terveik szerint öt éven keresztül 150 millió Ft/év fejlesztéssel jelentős eredményeket lehet elérni.” Ráfogható persze, hogy az effajta nagyvonalú „költségelemzések” a nem kormányzati ihletettségű anyagok esetében még megbocsáthatók, csakhogy – mint az Kökény Mihály elmondásából is kiderül – pontos számításokkal a kormány sem rendelkezik. A mozgáskorlátozottak közlekedését zavaró akadályok eltüntetése kapcsán például több felmérés is született, ám mint a miniszter fogalmazott: „Szórtak az adatok, 40–70 milliárd forint közötti összegről van szó, ami természetesen több évre elosztandó.” A kabinet és az SZDSZ-képviselők által egyaránt szorgalmazott új ellátórendszer kialakításának költségeiről sincsenek pontos adatok. Ennek fedezete részben az lenne, hogy egységesítenék a jelenleg szétaprózott, harminc-negyven különböző címen futó ellátásokat, de a pluszköltségek fedezetéről nem tudni semmit. Egy kormányzati számítás szerint, ha az egységes fogyatékosellátás mértékét a nyugdíjminimum 60-70 százalékában állapítanák meg, akkor a költségvetésnek évi 18-22 milliárd forintot kellene erre áldoznia. Ennek úgy kétharmadára kellene új forrást találni, s meglehet, még ez az összeg sem változtatna sokat a mai helyzeten, amikor is a fogyatékosság egyfajta szegénykérdésként jelenik meg (HVG, 1996. március 9.), s mint az érintettek mondják: például a rokkantak közlekedésének megkönnyítésére szánt pénzek valójában szociális segélyként szolgálnak. DOBSZAY JÁNOS
__label__környezetvédelem 0.99372 __label__környezetvédelmi@@adó 0.896261 __label__csomagolóanyag 0.531219 __label__adó 0.492198 __label__betétdíj 0.468801 __label__hulladék 0.392347 __label__üdítőitalgyártás 0.355785 __label__hulladékfeldolgozás 0.168867 __label__környezetszennyezés 0.0675567 __label__hulladékgyűjtés 0.0433758 $$$ __label__geography__magyarország 1.00001 __label__környezetvédelem 0.996186 __label__környezetvédelmi@@adó 0.946607 __label__üdítőitalgyártás 0.793116 __label__adó 0.737168 __label__betétdíj 0.731069 __label__csomagolóanyag 0.492198 __label__hulladékfeldolgozás 0.362979 __label__hulladék 0.348655 __label__környezetszennyezés 0.22271 $$$ __label__adó __label__betétdíj __label__csomagolóanyag __label__környezetvédelem __label__környezetvédelmi@@adó __label__üdítőitalgyártás geography__magyarország genre__cikk author__szabó@@gábor year__2004 $$$ TERMÉKDÍJ-EMELÉSI CSATÁROZÁSOK, Szellem a palackból $$$ TERMÉKDÍJ-EMELÉSI CSATÁROZÁSOK Szellem a palackból Az újratölthető csomagolás védelmében drasztikusan emelné az eldobós italospalackok és -dobozok termékdíját a környezetvédelmi tárca. Ezt az érintett ágazati érdekcsoportok piacellenesnek tartják. Sokadik határidőként a múlt év végére ígérte a betétdíjas csomagolásról szóló rendeletét a Környezetvédelmi és Vízügyi Minisztérium (KVVM), de még mindig adós vele. A zöldszervezetek azt sérelmezik, hogy az italgyártók először újratölthető műanyaggal váltották fel az üvegeket, majd a műanyag palackokat eldobósra cserélték. A betétdíjas üvegek aránya mára 10 százalék körülire szorult vissza, a dobozos söröké viszont az 1996. évi 1,4 százalékról 2002-re 16,6 százalékra emelkedett. Mindebben olyan akciók is közrejátszottak, mint az eldobható Pepsi-palackok reklámozása, az egyszer használatos és az újratölthető palackok eltérő költségei ellenére azonos áron kínált Coca-Cola, vagy az üvegesnél pontosan a betétdíjjal olcsóbb dobozos sör. A zöldszervezetek össztüze alá került KVVM első lépésként egy Európában ismeretlen szabályozási eszközt kíván bevezetni a környezetvédelmi termékdíjakról szóló törvény módosításával. A hatályos törvény szerint az eldobós műanyag palackra fizetendő termékdíj 2005-ben kilogrammonként 30,40 - átszámítva darabonként körülbelül 1,20 - forint. Ez utóbbi - a termékdíj úgynevezett hulladékhasznosítást ösztönző komponense - a módosító javaslat szerint darabonként 10 forint lenne, s ugyanennyi terhelné az eldobós alumínium italosdobozokat is. Ennek az összegnek a 80 százaléka alól mentesülne a gyártó, illetve az első forgalmazó - vagy az általa megbízott hasznosító szervezet -, ha gondoskodik róla, hogy az eladott csomagolóeszközt a kormány rendeletében előírt mértékben újrahasznosítsák (lásd táblázatunkat a 89. oldalon). Ezenkívül az italospalackokat, -dobozokat térfogatuktól függően az újratöltést ösztönző - darabonként további 25-70 forintos - díjjal terhelnék, amelynek megfizetése alól 2005-ben csak akkor lehetne kibújni, ha forgalmazóik legalább olyan arányban kínálják italaikat újratöltött csomagolóeszközben, mint 2003-ban. 2006-ban ennél 3 százalékponttal többet kell megforgatni, 2010-ig pedig fokozatosan el kell érni a törvénytervezetben előírt újratöltési arányokat. Ez pedig vélhetően csak a betétdíjak újbóli alkalmazásával teljesíthető, hiszen a fogyasztót csak így lehet ösztönözni arra, hogy ne dobja el, hanem vigye vissza a göngyöleget. A dolog azonban - aggódnak az ipari érdekszövetségek - fordítva is elsülhet, a göngyöleg visszacipelésével bajlódni nem kívánó fogyasztók visszafognák vásárlásaikat, s az is ilyen hatást válthat ki, ha a vissza nem térített termékdíjak miatt emelkednének az árak. Szerintük az előírt újratöltési arányok önkényesek, s nem a piac igényein alapulnak. A betétdíj önmagában nem garantálja, hogy a visszagyűjtött palackokat valóban újratöltik (lásd A keresletszabályozó betétdíj című cikkünket), sőt a dobozos italoknál ez nem is lehetséges. Épp azért változtatná meg a minisztérium a termékdíjas előírásokat, hogy az ipart rászorítsa a dobozos termékek arányának csökkentésére. A tervezetnek mindkét irányból vannak ellenzői: a többrétegű, nehezen újrahasznosítható kartondobozok gyártói igazságtalannak tartják, hogy például az étolajos, ecetes, mosogatószeres palackokra nem vonatkoznának e szigorú előírások. Az Élelmiszer-feldolgozók Országos Szövetsége (ÉFOSZ) viszont épp azért bírálta azt, mert túl széles körűnek tartotta az érintett termékkört. „A tárca szembemegy az EU-ban bevett szabályozással” - jelezte ellenvéleményét Boródi Attila, az ÉFOSZ ügyvezető elnöke. Brüsszel ugyanis semmiféle újratöltési direktívát nem adott ki, csak azt írja elő, hogy a csomagolási hulladéknak a felét valamiképpen - újrafeldolgozással, égetéssel - hasznosítani kell. Magyarország ennek az aránynak a teljesítését 2005-re vállalta. Az ágazat jól áll, az idén már több mint 800 töltőüzem, illetve forgalmazócég állapodott meg például az Ökopannon Kht.-vel, amely úgynevezett licencdíj fejében begyűjti és hasznosítja az általuk eladott csomagolásokat. A kht már tavaly 45,1 százalékos hasznosítási arányt ért el az előírt 40 százalék helyett, így jövőre nem lesz gond a vállalás teljesítésével - mondta a HVG-nek Viszkey György ügyvezető igazgató. A kht-vel szerződőknek a múlt évben az előírt visszagyűjtési arány teljesítése esetén a törvény szerint termékdíjmentesség járt, az idén viszont már csak az említett 80 százalék a visszatérítés. „Az 50 százalékos hasznosítási arányt az országon kérik számon, ezért a kht-vel nem szerződő, csak termékdíjat fizető vállalkozások hulladékainak feldolgozását a megmaradó termékdíjból kívánjuk támogatni” - indokolta a díjvisszatartást Gulyás Mihály, a KVVM stratégiai igazgatója. Ebbe viszont az ÉFOSZ nem nyugszik bele. „A termékdíjbevételek nagy részét mindig is más környezetvédelmi problémák megoldására fordították, vagyis az ágazatunkból beszedett pénzből keresztfinanszírozást végez a tárca. Ráadásul az újratöltés erőltetése környezetvédelmi szempontokkal nem is indokolható, a töltőüzemek felépítése milliárdokba is belekerülhet. Feleslegesen, hiszen azért terjedtek el az eldobós csomagolások, mert azokat igénylik a fogyasztók” - fejtegette Boródi. „Az ipar felrúgta a konszenzust a zöldmozgalommal: 2002 telén azzal fogadtuk el a korábbi rendszer »piacosítását« és a - termékdíjnál jóval olcsóbb - licencdíj bevezetését, hogy az ipar nem támadja meg a hulladékmegelőzést szolgáló kormányzati intézkedéseket. Ennek egyik eszköze a betétdíj is, amit a Hulladék Munkaszövetség (Humusz) nyolcéves munkájának köszönhetően külön is említ a hulladékgazdálkodási törvény” - szállt síkra a tárca tervezete mellett, sőt annak szigorításáért Bödecs Barna, a Humusz elnöke. A civil zöldek alapigazságnak tartják, hogy az eldobós csomagolás károsabb a környezetre, az ipar viszont úgy véli, az újratöltés hátrányai nagyobbak. Az ÉFOSZ tanulmánya azzal számol, hogy évi hétszeri forgás után az újratöltős műanyag palack élete véget ér, a zöld szervezet szerint viszont legalább hússzor használható. „Amikor a kilencvenes évek közepén az üdítőitalos üvegek - akkor még visszaváltható - műanyagra cserélése ellen tiltakoztunk, és azt állítottuk, hogy ezek lényegesen kevesebb újratöltésre alkalmasak az üvegnél, a most 7 fordulót emlegető ipar még 25 fordulóról beszélt. Rajtuk kívül egyébként senkinek nincs erről pontos adata, ráadásul az ipar ezt üzleti titoknak tartja” - sorolja érveit a Humusz-elnök. Az ÉFOSZ viszont nehezményezi, hogy a mozgalmár nem működik együtt az iparral, s nem a „valóságos műszaki adatokra” alapozza véleményét. Ezek szerint a visszagyűjtésre használt rekeszek egy év alatt tönkremennek, a zöldek ezzel szemben még hatéves rekeszekről is tudnak. Boródi szerint „a kutyának sem kellő”, visszaváltható palackok sokszor fél évig is „napoznak”, mielőtt újratöltenék őket, élettartamuk ezért is alacsony. A tanulmány 90 millió darab kétliteres eldobós palack használatának költségét a beszerzéstől életútjuk végéig 2,3 milliárd forintra, az azokat helyettesítő 12,9 millió újratölthetőét pedig 2,36 milliárd forintra becsüli. A Humusz fordítva, az előbbit 2,4 milliárd, az utóbbit - 4,5 millió palackkal számolva - 1,2 milliárd forintra taksálja. Kivonulással és elbocsátásokkal fenyegetőzik több italgyártó is, ha a KVVM tervezetéből törvény születne. Különösen az aggasztja őket, hogy májustól megindul a vámmentes behozatal, és az önbevallásos alapon történő termékdíjfizetést megkerülő importálók versenyelőnyhöz jutnak. A háttértárgyalásokon annyit már elértek, hogy az általuk kezdetben 50-100 milliárd forintra taksált éves többletterhek a legutóbbi minisztériumi javaslat alapján 2010-ig összesen 30 milliárd forint körülire olvadtak. Igaz, az újratöltésre alkalmas palackozóüzemek építése további 10-15 milliárd forintot emésztene fel a szakma szerint. „Egyes cégek rendelkeznek ugyan fölös újratöltési kapacitásokkal, de nem kötelezhetők rá, hogy azokat átengedjék konkurenseiknek” - árnyalta a képet Boródi, aki egyébként Széles Gábornak, a Magyar Gyáriparosok Országos Szövetsége elnökének társaságában hétfőn ismét tárgyalt Persányi Miklós környezetvédelmi miniszterrel. Múlt pénteken az Országos Kereskedelmi Szövetség szintén tiltakozó közleményt adott ki, a versenyszabadság megsértésével, durva piaci beavatkozással vádolva a KVVM-et. A szaktárca azonban elszántnak tűnik, értesüléseink szerint a jövő héten megkísérli javaslata közigazgatási egyeztetését. A gazdasági tárca inkább az ipar álláspontját osztja, s az agrárminisztérium sem betétdíjpárti. Ha menet közben mégis „felpuhulna” a tervezet, kevés esély lenne az EU-ban sem erőltetett betétdíjak hazai kiterjesztésére. SZABÓ GÁBOR
__label__történelem 1.00001 __label__belpolitika 0.936295 __label__politika 0.909917 __label__fiatalok 0.430157 __label__pártpolitika 0.314061 __label__ifjúsági@@szervezet 0.212079 __label__felsőoktatás 0.156115 __label__fasizmus 0.115971 __label__egyetem 0.100889 __label__társadalmi@@szervezet 0.0953595 $$$ __label__történelem 1.00001 __label__geography__magyarország 1.00001 __label__politika 0.943358 __label__belpolitika 0.859674 __label__ifjúsági@@szervezet 0.468801 __label__pártpolitika 0.399822 __label__társadalmi@@szervezet 0.168867 __label__fiatalok 0.0550153 __label__fasizmus 0.0503406 __label__egyetem 0.0503406 $$$ __label__fiatalok __label__ifjúsági@@szervezet __label__politika __label__történelem geography__magyarország organization__kisz genre__cikk author__révész@@sándor year__2017 $$$ | KISZ' 60 | IFJÚ GÁRDA | EGY A JELSZÓNK: AZ EGY |, Kiszkegyenc $$$ | KISZ' 60 | IFJÚ GÁRDA | EGY A JELSZÓNK: AZ EGY | Kiszkegyenc Diktatúrában minden monopólium. A társadalom egy-egy rétege egy-egy szervezethez tartozik. A magyar ifjúságé előbb a DISZ volt, majd a KISZ lett. A párt határozatai kötelezőek rá, az ifjúság „leghaladóbb részét, elsősorban népünk vezető osztályának, a munkásosztálynak ifjú nemzedékét” tömöríti soraiban. Képviseli a „magyar ifjúságot a párt és a kormány előtt” és biztosítják számára a „megfelelő anyagi alapokat”, hogy legyen „sajtója, könyvkiadója, legyenek klubjai, sporteszközei, ifjúsági táborai” – ekképpen írta le az MSZMP Ideiglenes Központi Bizottsága 1957. március 16-ai határozatában a párt ifjúsági szervezetének, a Kommunista Ifjúsági Szövetségnek (KISZ) a megalapítását. A szervezet hatvan éve, 1957. március 21-én, a Tanácsköztársaság évfordulóján „bontott zászlót” az Erkel Színházban, élére Komócsin Zoltánt állították, aki másfél évtizeddel később a párt – Kádár megbuktatásával próbálkozó – „balszárnyát” vezette. Komócsin világossá tette, hogy a KISZ lesz az ifjúság élethelyzetét meghatározó szervezet, és fő szerepet kap olyan „célkitűzések megoldásában, mint a lakáskérdés, a bérrendszer kidolgozása, az ifjúmunkások szakmai tudásának emelése, munkaviszonyaik és szociális körülményeik állandó javítása”. Gergely Ferenc A KISZ története 1957–1989 című monográfiájából kiderül, hogy az újdonsült ifjúsági szervezet apparátusának 58–70 százalékát a rákosista Dolgozó Ifjúság Szövetségének (DISZ) a káderállományából verbuválták. Éppen e szervezet monopóliumának a megtörésével kezdődött az 1956-os forradalom. Föltámadt a szegedi, majd más egyetemeken a világháború utáni évek diákszervezete, a Magyar Egyetemisták és Főiskolai Egyesületek Szövetsége (MEFESZ), amely meghirdette a parlamentáris demokráciát megalapozó követeléseket, valamint a felkelésbe torkolló október 23-ai tüntetést. A forradalom leverése utáni hetekben a párt vezetői még azzal számoltak, hogy átmenetileg el kell tűrniük valamiféle intézményi pluralizmust, ezért megbízták ifjú kádereiket a régi rétegszervezetek, az Egységes Parasztifjúság Országos Szövetsége (EPOSZ) és a Magyar Diákok Nemzeti Szövetsége újjáalakításával. A megbízottak anélkül szervezkedtek, hogy tudtak volna az MSZMP Ideiglenes Intéző Bizottságának 1956. december 5-ei ülésén született titkos határozatról, amelynek alapján a színfalak mögött elkezdték szervezni a DISZ-nek megfelelő új és egységes ifjúsági szervezetet. Gergely Ferenc szerint az EPOSZ-ba és a Diákszövetségbe beküldött káderek sértve érezték magukat, amikor mindez kiderült, és ameddig csak tehették, szenvedélyesen ellenezték a KISZ megalakítását. A KISZ-t meghirdető márciusi nyilvános határozatból kiderült, hogy a többi ifjúsági szervezet létezését a párt átmenetinek tekintette, és fölbomlasztásukat a KISZ-tagokra bízta. A KISZ tagjai... „a különböző ifjúsági szervezetekben végzett jó munkájukkal, eszmei meggyőződéssel segítsék elő annak a távolabbi célkitűzésnek a megvalósítását, hogy maga a KISZ az egész magyar ifjúság egységes politikai szervezetévé válhasson”. A MEFESZ hatástalanításában Prandler Árpádnak és Berecz Jánosnak volt kulcsszerepe. Prandler, a szervezet főtitkáraként 1959-től a nemzetközi diákszövetségben képviselte a KISZ-t, majd diplomataként a rendszerváltás előtt és után minden rezsimet kiszolgált. Berecz János, a MEFESZ szervezési osztályának a vezetője a DISZ-ből érkezett, és szintén a KISZ-ben építette tovább politikai karrierjét. Az 1980-as évek közepén aztán az MSZMP KB ideológiai titkára lett, a legbefolyásosabb pártvezetők egyike, Kádár bizalmasa és potenciális utóda. Ők egyszerre szervezték a KISZ-t és rombolták a MEFESZ-t, amelynek 1957. január eleji programtervezete kiállt október 23-a öröksége, a demokratikus szocializmus, a többpártrendszer, a szabad választások, az egyetemi autonómia és – távlatilag – a szovjet csapatok kivonása mellett. Bereczék meghiúsították azonban a programtervezet elfogadását. Gergely úgy fogalmaz, hogy január közepére a MEFESZ „gerincét megtörték”. A MEFESZ titkárságának februári nyilatkozata szerint „az osztályellenség léte és tevékenysége megköveteli a proletárdiktatúra megvalósítását”, ezért elítélik azt a korábbi álláspontot, miszerint szervezetük a párttól és a kormánytól független. Székelyhídi Ágoston a szegedi MEFESZ-ről szóló könyvében idézi fel az akkori légkört: „Február 11-én megkezdődött a második félév. Az étkezés, a kollégiumi szállás, az ösztöndíj és a végzős hallgatók elhelyezése a pártállami szerveken múlott. A döntéshozók ragaszkodtak ahhoz, hogy az egyetemek és a főiskolák intézményi alárendeltségét a MEFESZ-re is kiterjesszék.” Számításuk szerint a MEFESZ függetlensége nélkül az értelmiségi fiatalok nemzeti forradalomhoz hű csoportja elveszíti az önszervezés, a szellemi és politikai hatékonyság támaszát. Valóban. A nemzeti ellenállás és ellenzékiség képviselőit az egyetemeken, a főiskolákon, a közéletben elhallgattatták és kiszorították. Februártól sűrűsödtek a velük szembeni rendőrségi, ügyészségi és bírósági eljárások. Amikor pedig budapesti és debreceni egyetemisták meghirdették a Márciusban újra Kezdjük! jelszót, a hatóságok kitűzték az első egyetemi perek időpontját. A Művelődési Minisztérium április 19-ei körlevelével megkezdődött a tisztogatási – megfélemlítési – akció a főiskolákon és az egyetemeken. A KISZ-küldöttek aktívan közreműködtek a diáktársaik életpályáját megtörő fegyelmi bizottságokban. A folyamat csúcspontja a MEFESZ-per volt, amelynek végén, 1958 februárjában a szervezet szegedi alapítóit, Kiss Tamást és társait hosszú börtönbüntetésre ítélték. A kiüresített szervezeteket sem tűrték meg. A KISZ megszervezésében fő szerepet játszó Várnai Ferenc október 4-én jelentette, hogy a MEFESZ és a Diákszövetség megszűnt, s néhány hónap múlva EPOSZ sem lesz. A tömeges tagtoborzás a KISZ első kongresszusa előtt beindult, és a szervezetnek az 1960-as évek második felében már 800–900 ezer tagja volt. A 14–26 éves korosztály 30–40 százaléka lépett be a szervezetbe – az alapító deklarációkkal ellentétben nem a munkásosztály fiataljai, hanem a középiskolások és az egyetemisták, akiknek a 70–80 százaléka volt KISZ-tag. Az ő iskolai megítélésüknek, továbbtanulásuknak, előmenetelüknek árthatott, ha nem voltak KISZ-tagok. Ezzel együtt a nyári KISZ-táborok a diákélet részeivé váltak. Játék, kaland, sport, szerelem, munka – nagyjából ugyanaz folyt a KISZ égisze alatt, mint nélküle. A diktatúrával párhuzamosan a KISZ is repedezni kezdett: az 1986-os XI. kongresszusa előtt felmerült a markáns és önálló politizálás igénye. Ebből azonban semmi sem lett, mert a KISZ ragaszkodott politikai monopóliumához, amiről még a Fidesz megalakulása után sem akart lemondani. Pedig az 1988. áprilisi veszprémi diákparlamentben a küldöttek – a KISZ-vezetők kétségbeesett fenyegetőzése közepette – határozatba foglalták az ifjúsági „többpártrendszer” követelését. Minderre a KISZ csak egy évvel később adta áldását, hónapokkal az után, hogy már az MSZMP is elfogadta a többpártrendszert. RÉVÉSZ SÁNDOR
__label__belpolitika 1.00001 __label__országgyűlési@@választás 0.0803675 __label__országgyűlés 0.00491541 __label__népszavazás 0.00408014 __label__pártpolitika 0.000765406 __label__frakció 0.00054578 __label__országgyűlési@@ülésnap 0.000468313 __label__pártrangsor 0.000389985 __label__váltó 1e-05 __label__news@@international 1e-05 $$$ __label__belpolitika 1.00001 __label__geography__svédország 0.9993 __label__geography__luxemburg 0.399822 __label__person__göran 0.115971 __label__person__persson 0.112805 __label__geography__lettország 0.103759 __label__autópiac 0.0737063 __label__organization__szociáldemokrata@@párt@@(svédország) 0.0695518 __label__országgyűlési@@választás 0.0656148 __label__person__boris 0.0396488 $$$ __label__belpolitika geography__svédország organization__európai@@parlament genre__hír year__1995 $$$ SVÉD EUROSZKEPTICIZMUS $$$ SVÉD EUROSZKEPTICIZMUS A strasbourgi Európai Parlament 22 svéd mandátumáért tartott vasárnapi választáson a szavazatok több mint 30 százalékát két olyan párt szerezte meg, amely ellenzi Svédország tagságát az Európai Unióban (EU). A Zöld Párt 17, a Baloldali Párt pedig 13 százalékot szerzett, pedig egy éve, a parlamenti választásokon be kellett érniük 5, illetve 6 százalékkal. A vasárnapi szavazás nagy vesztese a kormányzó Szociáldemokrata Párt, amely tavaly szeptemberben még 45 százalékot szerzett, most viszont a második világháború utáni legrosszabb választási szereplésével mindössze 28-at. Figyelmeztető jel az is, hogy az állampolgári fegyelmezettségére mindig is büszke Svédországban az európai parlamenti választáson minden eddiginél alacsonyabb, 41 százalékos volt a részvételi arány. Ingvar Carlsson miniszterelnök – aki már bejelentette, hogy 1996 márciusában távozik a szociáldemokraták és a kormány éléről – csalódottságának adott hangot, s úgy vélte, a szavazókkal jobban meg kellene ismertetni az Európai Uniót. Az EU pénzügyminiszterei eközben megdicsérték a költségvetési hiány lefaragására tett stockholmi erőfeszítéseket, Göran Persson, a svéd pénzügyi tárca birtokosa pedig úgy vélte, hogy Stockholm 1997-ben beléphet az Európai Monetáris Unióba, 1999-ben pedig az első EU-tagok között lehet, amelyek bevezetik az egységes valutát. Persson kizárta, hogy erről – miként azt a diadalittas zöldek sürgetik – népszavazás határozzon, hangsúlyozva: a döntés joga a stockholmi parlamenté.
__label__lemezkiadás 0.705795 __label__kultúra 0.168867 __label__zene 0.063725 __label__kereskedelem 0.0244331 __label__popzene 0.0116973 __label__márka 0.00574025 __label__koncertszervezés 0.00371725 __label__hangszerkészítés 0.00318268 __label__kiállítás 0.00176461 __label__szerzői@@jog 0.00171072 $$$ __label__geography__csehország 1.00001 __label__lemezkiadás 0.896261 __label__zene 0.699264 __label__person__jan 0.212079 __label__person__petr 0.156115 __label__kultúra 0.148057 __label__koncertszervezés 0.0758682 __label__popzene 0.0716012 __label__organization__carlsberg 0.0420977 __label__person__milos 0.0362301 $$$ __label__kultúra __label__lemezkiadás __label__média geography__csehország organization__bonton organization__supraphon genre__cikk year__2003 $$$ A SUPRAPHON ELADÁSA, Jól hangzik $$$ A SUPRAPHON ELADÁSA Jól hangzik Gazdát cserél a cseh médiapiac vezető cége, a dzsesszzenészből vállalkozóvá lett Martin Kratochvil által tíz éve alapított Bonton, amelynek legértékesebb darabja a mintegy 120 ezer - főként klasszikus - lemezfelvételből álló archívummal rendelkező Supraphon. Kalapács alá kerül a Supraphon - erősítette meg a cseh sajtóértesüléseket Jana Gondová, a klasszikus lemezeiről világszerte híres lemezkiadó vezérigazgatója a Prague Business Journal című, angol nyelvű prágai üzleti hetilap kérdésére. A legnagyobb cseh médiabirodalom, a magának dzsesszzenészként nevett szerzett Martin Kratochvil által 1994-ben létrehozott Bonton tulajdonában lévő Supraphon eladása a tervek szerint még az idén megkezdődik; a patinás cég iránt állítólag a cseh lemezpiacon jelen lévő konkurens multinacionális lemezkiadók mindegyike, így a fúziós tárgyalásokat folytató EMI és Warner, valamint a Sony is érdeklődik. A Supraphon eladása egyébként része annak a folyamatnak, amelynek keretében a 38 százalékos részesedésével a Bonton legnagyobb egyéni részvényesének számító amerikai befektetési alap, a Bancroft Eastern Europe Fund (BEEF) megválik utóbbi tíz évének invesztícióitól. A Bancroft amerikai befektetési csoport 93 millió dollárnyi összeget kezelő kelet-európai alapja - a többi részvényes beleegyezésével - eredetileg egyben akarta eladni a Bontont, ám időközben kiderült, hogy célszerűbb a szerteágazó médiavállalatot érdekeltségenként értékesíteni. Ezért - a Bonton társelnökének, Michael Hawknak a vezetésével - holdinggá alakították át és üzletáganként szétválasztották a Bontont; a hozzá tartozó vállalatok mindegyikében, így a Supraphonban is az eredeti részvényesek a médiavállalatbeli részesedésüknek megfelelő tulajdoni hányadhoz jutottak. Ily módon a Supraphon legnagyobb egyéni részvényese a BEEF, amelyet Kratochvil követ 10-20 százalék közötti részesedéssel, rajtuk kívül nemzetközi pénzügyi befektetők és cseh magánszemélyek alkotják a tulajdonosok körét. Az eladásra szánt Bonton-cégek között van - a Supraphonon kívül - többek között a filmforgalmazó Bontonfilm, valamint két videoforgalmazó: a Bonton Home Entertainment és az üzletágban a legnagyobbnak számító Centrum ceskeho video. Iparági szakértők szerint ezek együttvéve 900 millió koronát érnek. Velük együtt kalapács alá kerül a legnagyobb cseh gyermek- és ifjúsági könyvkiadó, az Albatros, amely a klasszikus cseh gyermekirodalom mellett az utóbbi években a Harry Potter-sorozat csehországi megjelentetésével aratott sikert, valamint a prágai Vencel téren található óriási zenebolt, a Bontonland is. A médiabirodalom már túladott kereskedelmi rádióján: a Radio Bontont az olasz Elemedia vette meg. Kiszállt a Sonyval létrehozott, főként könnyűzenei lemezeket megjelentető vegyesvállalatból, a Sony Music Bontonból is: 51 százalékos részesedését a japán cég vásárolta meg. A Sonyval kötött üzlet révén alaposan felértékelődött a még eladásra váró Supraphon értéke: a harmincas évek közepe táján kifejlesztett Supraphon lemezjátszó nevét felvett lemezkiadó ugyanis - épp az anyacég Sonyval közös vállalata miatt - 1998 óta nem adhatott ki könnyűzenei felvételeket, sem újakat, sem régieket. Pedig archívumában nemcsak a rendszerváltás előtti közel négy évtized rendkívül értékes klasszikus lemezfelvételei lelhetők fel, hanem az akkori popsztároké is, mint például a máig keresett Karel Gotté. A Supraphon jelenleg közel 120 ezer felvételt tartalmazó archívumának gerincét ugyanakkor a klasszikus zenei felvételek adják. E gazdag archívum révén a lemezkiadó viszonylag megfizethető áron jelenteti meg termékeit, így kevésbé van kitéve a CD-kalózkodásnak. Kratochvil sógorával, a rockzenész Michal Kocabbal közösen szerezte meg a Supraphont 1992-ben a kuponos privatizáció idején felállított Trend befektetési alap révén. Kratochvil 1994-ben kiszállt abból, ám a Bontonnal kivásárolta a befektetési alapból a neves cseh lemezkiadót. A rendszerváltást követően megváltozott gazdasági környezethez alkalmazkodni képtelen, rosszul szervezett, nagy létszámmal dolgozó Supraphonért mindössze 15 millió koronát fizetett Kratochvil cége; a vételárat alaposan lenyomta, hogy a lemezkiadó adósságállománya mintegy 180 millió koronára rúgott. A hetvenes évek elején zenei tanulmányi ösztöndíjasként hét évet az USA-ban töltő Kratochvil még fantáziát látott a Supraphonban. Amit igazán vonzónak tartott benne, az mindenekelőtt a 70 ezer, főként klasszikus zenei lemezfelvételt tartalmazó archívum, amelynek alapját a Supraphon művészeti igazgatói posztját 1953-1978 között betöltő Jaroslav Seda rakta le, aki nagy műgonddal és odaadással válogatott a csehszlovák zenei élet legjobb produkciói között. A vállalatvezetéshez vajmi keveset értő Kratochvil a Supraphon vezetését a Harvardon végzett, a rendszerváltást követően Prágában szerencsét próbált Michael Hawkra bízta. Hawk teljesen átszervezte a lemezkiadót, az alkalmazottak számát 2 ezerről 25-re csökkentette, a 180 boltból álló kiskereskedelmi hálózat nagy részét bezárta, és miközben szinte teljes egészében digitalizálta az archívum lemezfelvételeit, azok CD-változatának kiadására helyezte a hangsúlyt. A lemezarchívumot közben kibővítette a főként klasszikus cseh lemezkiadó, a Panton megvásárlásával. Ily módon a Supraphon évek óta nyereséges vállalkozás: a tavalyi évet 180 millió koronás forgalom mellett 30 millió koronás nyereséggel zárta, miközben adósságállományát teljesen leszorította. A cseh lemezpiacon máig szinte monopolhelyzetet élvező lemezkiadó piaci részesedése közel 40 százalékos, és emellett forgalmának közel negyede exportból származik.
__label__munkanélküliség 1.00001 __label__foglalkoztatás 0.992664 __label__munkanélküli@@ellátás 0.000765406 __label__pénzügy 1e-05 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__munkanélküliség 1.00001 __label__geography__lengyelország 1.00001 __label__foglalkoztatás 0.731069 __label__geography__varsó 0.000427316 __label__organization__randstad 0.000427316 __label__geography__európai@@unió 1e-05 __label__külpolitika 1e-05 __label__geography__usa 1e-05 __label__organization__täglich@@alles 1e-05 __label__person__falk 1e-05 $$$ __label__foglalkoztatás __label__munkanélküliség geography__lengyelország genre__hír year__2016 $$$ Lengyelországban nőtt a munkanélküliség $$$ Lengyelországban nőtt a munkanélküliség: a decemberi 9,8 százalék után 10,3 százalékra ugrott. Egy éve januárban a munkanélküliek aránya 1,6 százalékponttal magasabban állt.
__label__önkormányzat 0.0780882 __label__tömegközlekedés 0.000529305 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__geography__budapest 0.991694 __label__mobiltelefon 0.00125484 __label__menekültek 0.000656203 __label__tömegközlekedés 0.000617076 __label__organization__fővárosi@@szociális@@központ@@és@@intézményei 0.000440557 __label__organization__fővárosi@@önkormányzat@@rendészeti@@igazgatósága 0.000378298 __label__külpolitika 1e-05 __label__organization__täglich@@alles 1e-05 __label__person__falk 1e-05 $$$ __label__állami@@támogatás __label__közlekedés __label__tömegközlekedés geography__budapest geography__magyarország organization__bkv genre__ábra year__2015 $$$ Ki kinek mennyit fizet? A fővárosi közösségi közlekedés finanszírozásának sémája $$$ Ki kinek mennyit fizet? A fővárosi közösségi közlekedés finanszírozásának sémája 15260521.pdf
__label__gazdaság 1.00001 __label__pénzügy 0.998685 __label__állami@@hitelfelvétel 0.99712 __label__hitel 0.972425 __label__gazdaságpolitika 0.125933 __label__gazdasági@@előrejelzés 0.119213 __label__gazdasági@@válság 0.106701 __label__fizetési@@mérleg 0.0259674 __label__államadósság 0.0113418 __label__világgazdaság 0.00832578 $$$ __label__geography__magyarország 1.00001 __label__organization__imf 1.00001 __label__pénzügy 1.00001 __label__gazdaság 1.00001 __label__állami@@hitelfelvétel 0.9954 __label__hitel 0.974831 __label__gazdaságpolitika 0.644235 __label__organization__világbank 0.109716 __label__gazdasági@@válság 0.0675567 __label__organization__európai@@bizottság 0.0488678 $$$ __label__állami@@hitelfelvétel __label__hitel __label__pénzügy geography__magyarország organization__imf genre__hír genre__keretes year__2009 $$$ IMF-hitel: hosszabbítás $$$ IMF-hitel: hosszabbítás Jövő március helyett 2010 októberéig lehet lehívni a Nemzetközi Valutaalap (IMF) által nyújtott 12,5 milliárd eurós hitelkeret eddig még fel nem használt, 3,2 milliárd eurós részét, mégpedig négy egyenlő részletben – állapodott meg az IMF és az Európai Bizottság delegációja a magyar kormánnyal. Az összesen 20 milliárd eurós nemzetközi hitelprogramban szereplő 6,5 milliárd eurós uniós kölcsön még hátralévő 1 milliárdos részletét is ugyanaddig lehet igénybe venni. A program harmadik résztvevőjével, az 1 milliárd eurós hozzájárulást vállaló Világbankkal most körvonalazódik a megállapodás. Az IMF-fel a hosszabbítást egyrészt az tette lehetővé, hogy Magyarország júliusban terven felül 1 milliárd euró devizahitelt vett fel, másrészt pedig az, hogy a G20 tavaszi londoni csúcstalálkozóján hozott döntésnek megfelelően az IMF két lépcsőben összességében 283 milliárd dollárral növelte tartalékait, amiből Magyarországnak 1,6 milliárd jut. A Magyar Nemzeti Bank devizatartalékai augusztus végén rekordot döntöttek, meghaladták a 30 milliárd eurót. A nemzetközi kölcsönök határidejének megváltoztatásával lehetővé vált, hogy azokat a 2010-es választások után az új kormány is igénybe vehesse. Erről a nemzetközi pénzügyi delegáció a Fidesz szakértőivel is tárgyalt. Varga Mihály, az Orbán-kormány pénzügyminisztere szerint az IMF túl optimistán látja Magyarország helyzetét. Az IMF küldöttségét vezető James Morsink szerint „Magyarország megfelelő makrogazdasági és pénzügypolitikát folytat”, gazdasági kilátásai stabilizálódtak. Ezért az IMF nem változtatott a prognózisán: a magyar GDP az idén 6,7, 2010-ben további 0,9 százalékkal csökken, az államháztartás hiánya az idén a GDP 3,9, jövőre pedig a 3,8 százaléka lesz.
__label__belpolitika 0.414909 __label__elnökválasztás 0.136618 __label__külpolitika 0.0179962 __label__politika 0.0128312 __label__demonstráció 0.00461957 __label__köztársasági@@elnök 0.00371725 __label__zavargások 0.00176461 __label__olimpia 0.000789366 __label__csecsen@@válság 0.000529305 __label__bojkott 0.00034535 $$$ __label__geography__grúzia 0.99495 __label__belpolitika 0.72488 __label__elnökválasztás 0.187143 __label__person__mihail 0.168867 __label__person__szaakasvili 0.0737063 __label__person__ivanisvili 0.019134 __label__person__bidzina 0.0185566 __label__geography__oroszország 0.0109969 __label__person__zsvania 0.00942259 __label__geography__dél-oszétia 0.00913564 $$$ __label__belpolitika __label__elnökválasztás __label__külpolitika geography__grúzia geography__oroszország genre__hír year__2007 $$$ Széthúzás Grúziában $$$ Széthúzás Grúziában Úgy tűnik, Mihail Szaakasvili grúz államfő ellenzéke nem állít közös jelöltet a január 5-ére előrehozott elnökválasztásra. Az államfőt bíráló pártok többsége a borászból lett politikus Levan Gacseliladzét támogatja ugyan, ám az egyik legerősebb tömörülés, a Munkáspárt elnöke, Salva Natelasvili bejelentette, ő is versenybe kíván szállni az elnöki posztért. Független jelöltként indulni akar az egyik legbefolyásosabb üzletember, Badri Patarkacisvili is. Tbilisziben még mindig nem oldották fel a múlt héten bevezetett – az EU és az EBESZ által is nehezményezett – rendkívüli állapotot, így a kereskedelmi tévék és rádiók változatlanul nem közölhetnek saját híreket. A november elején kezdődött ellenzéki tüntetések és azok durva szétzavarása miatt ismét megromlott Oroszország és Grúzia viszonya. Szaakasvili Moszkvát vádolta a zavargások szításával, ezért kiutasított három orosz diplomatát a volt szovjet tagköztársaságból. Moszkva reagálásként ugyancsak nemkívánatos személynek nyilvánított három, Oroszországban szolgáló grúz diplomatát.
__label__üzemanyagpiac 1.00001 __label__benzinár 0.998685 __label__olajipar 0.851963 __label__áremelés 0.562187 __label__forintárfolyam 0.492198 __label__ár 0.44554 __label__politikusrangsor 0.0408557 __label__forint 0.028446 __label__gabonakereskedelem 0.016413 __label__országgyűlési@@választás 0.0128312 $$$ __label__üzemanyagpiac 1.00001 __label__geography__magyarország 1.00001 __label__benzinár 0.99904 __label__ár 0.998876 __label__olajipar 0.984585 __label__áremelés 0.930468 __label__forintárfolyam 0.928419 __label__organization__mol@@rt. 0.314061 __label__országgyűlési@@választás 0.262852 __label__forint 0.090103 $$$ __label__áremelés __label__benzinár __label__üzemanyagpiac geography__magyarország genre__hír genre__keretes year__2012 $$$ Csúcsdöntögető üzemanyagárak $$$ Csúcsdöntögető üzemanyagárak Szerdától a 95-ös benzin átlagára 427, a gázolajé 453 forint lesz, miután a Mol literenként bruttó 4, illetve 6 forinttal emelte a két üzemanyagfajta nagykereskedelmi árát. Ennyit még sosem kellett fizetni a tankolásért. Tavaly összesen 42 forinttal drágult a benzin és 74 forinttal a gázolaj, az idén, két és fél hét alatt már 24, illetve 28 forinttal. Ezt a Mol az áfakulcs január 1-jei 2 százalékpontos növelésével, a forint nagymértékű – az euróval szemben például január 5-én a történelmi mélypontot jelentő 324,27 forintra – gyengülésével és a világpiaci olajár emelkedésével indokolja. Bár az olajcég egy héttel korábbi, 10-10 forintos benzin- és gázolajdrágítása óta a forint erősödött – eurójegyzése kedden 309 forint körül volt –, az nem tudta ellensúlyozni az olaj és olajtermékek világpiaci drágulását. A rohamosan növekvő ár miatt – a Magyar Ásványolaj-szövetség adatai szerint – 2011-ben 5,7 százalékkal kevesebb benzin fogyott, mint az előző évben, míg az elsősorban ipari fogyasztók által használt gázolaj eladása nem csökkent.