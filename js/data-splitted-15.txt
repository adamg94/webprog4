__label__mezőgazdaság 0.914911 __label__földtulajdon 0.771854 __label__földjog 0.187143 __label__termelőszövetkezet 0.177821 __label__agrárpolitika 0.103759 __label__állami@@vagyon 0.0518555 __label__állami@@gazdaság 0.0244331 __label__állami@@ingatlan 0.0132328 __label__mezőgazdasági@@kistermelés 0.00670285 __label__ingatlan-nyilvántartás 0.00507033 $$$ __label__geography__magyarország 1.00001 __label__mezőgazdaság 0.926314 __label__földtulajdon 0.384922 __label__termelőszövetkezet 0.187143 __label__organization__nemzeti@@földalap 0.173298 __label__organization__földművelésügyi@@és@@vidékfejlesztési@@minisztérium 0.100889 __label__agrárpolitika 0.0980893 __label__földjog 0.0583558 __label__állami@@vagyon 0.0566624 __label__organization__kincstári@@vagyoni@@igazgatóság 0.0103382 $$$ __label__mezőgazdaság __label__termelőszövetkezet __label__földtulajdon geography__magyarország organization__nemzeti@@földalap genre__cikk author__kelemen@@zoltán year__2000 $$$ Vitatott agrártörvény-tervezetek, Barázdabillegtetők $$$ Vitatott agrártörvény-tervezetek Barázdabillegtetők Miután a kormány előterjesztése elvérzett a parlamentben, nagy az esélye, hogy az államnak valamilyen mértékben és módon be kell szállnia a szövetkezeti üzletrészek kifizetésébe. Jövőre további állami milliárdokat emészthet fel a Nemzeti Földalap felállítása is, bár erről egyelőre annak ellenére is csak a háttérben folyik alku, hogy augusztusban Orbán Viktor és Torgyán József egy hosszas koalíciós vitát lezáró megállapodást kötött annak felügyeletéről. „Most már érthető, miért kell az üzletrésztörvénnyel szétszedni a szövetkezeteket, és miért kell a felállítandó Nemzeti Földalapot az agrártárca felügyelete alá helyezni. Mindez a külföldiek számára nyit utat magyarországi gazdaságok létesítésére” - vonta le a következtetést Deák Ferenc, a Magyar Parasztszövetség (MPSZ) főtitkára a Nagy Tamással, a Mezőgazdasági Szövetkezők és Termelők Országos Szövetségének (MOSZ) elnökével közösen tartott múlt heti sajtótájékoztatóján. A két érdekképviselet az idén nyáron már tüntetett együtt az utakon, most pedig a Földművelésügyi és Vidékfejlesztési Minisztérium (FVM) 100 százalékos tulajdonú kht-jának holland gazdák magyarországi letelepítéséről szóló tanulmánya (HVG, 2000. szeptember 23.) sodorta egymás mellé őket. A holland telepesek ügyének a szövetkezeti üzletrésztörvényre kiélezett „kommunikálása” idején már eldőlt, hogy a kormány az általa elfogadott szöveggel nem tudja megszavaztatni a képviselőkkel a tervezetet. Az MDF és a MIÉP kerek perec kijelentette, nem támogatja az előterjesztést, sőt a Fideszen belüli agrárlobbi is ellenezte a kormánytervet. „A parlament elé került törvényjavaslat elfogadása a mezőgazdasági termelés visszaesését hozná, az élelmiszerárakon keresztül pedig veszélyeztetné az antiinflációs politikát. A külső üzletrész-tulajdonosok helyzetét viszont rendezni kell” - mondta a HVG-nek Czerván György, a Fidesz-MPP országgyűlési képviselője. Úgy látszik, ezt az érvelést a frakción is sikerült „átverni”, ami már csak azért sem kis dolog, mert miután augusztus 15-ei ülésén a kormány elfogadta az addig csak a kisgazdák által erőltetett javaslatot, Farkas Sándor, az Országgyűlés mezőgazdasági bizottságának fideszes elnöke is helyes lépésnek minősítette a külsőüzletrész-tulajdonosok kifizetését. Amibe a jelek szerint be kell szállnia az államnak is. A november 6-án kezdődő részletes vita előtt e héten is folytatódtak az egyeztetések a Fidesz, az FKGP és a minisztériumok között, most már legfőképp arról, milyen támogatási konstrukcióval vagy átmeneti tulajdonszerzéssel terelhetné normális mederbe az állam az FVM számai szerint mintegy 20 milliárd forintnyi külső üzletrész kifizetését. Erre Czervánnak a szintén fideszes Dancsó Józseffel közösen írt módosító javaslatában már forgatókönyve is van: eszerint a szövetkezetek jövő nyárig határoznák meg üzletrészeik értékét, amit a külső tulajdonos tartozásaival csökkentve fizetnének meg az utóbbival. Ha a szövetkezet az így meghatározott összeget valóban kifizeti a külső tulajdonosnak, szerzeményét felajánlhatja megvételre az államnak, amely azt köteles lenne megvásárolni, méghozzá névértéken (a piaci ár jelenleg általában 15-25 százalék között mozog). Ezután a szövetkezetnek öt éven belül kellene visszavásárolnia az államtól az üzletrészeket, ellenkező esetben az állam tulajdonossá válna. Hogy ez mennyibe kerülne, és milyen forrásból jönne a pénz, vita tárgya. A kisgazdák nem szívesen használnák fel az agrárbüdzsét, a Fidesz viszont arra terhelné az akció költségeit. A két párt egyeztetésén felmerült még egy államilag garantált hitelkonstrukció, illetve létezik olyan módosító javaslat is, amely az üzletrész értékének megfelelő vagyontárgy kivitelét tenné lehetővé a kívülálló üzletrész-tulajdonosok vagy csoportjaik számára. Bár valószínűsíthető, hogy a most szétcincált üzletrésztörvény kormány általi elfogadásáról a Nemzeti Földalapról (NF) szóló alku keretében egyezett meg Orbán Viktor és Torgyán József, az NF ügyében a kormány eddig hivatalosan nem állt elő elképzeléseivel. A képviselők viszont megszavazták Medgyasszay László MDF-es honatya erről szóló törvényjavaslatának tárgysorozatba vételét, méghozzá a Fidesz-frakció sajtóirodájának közleménye szerint az MDF, az MSZP, az SZDSZ és a MIÉP frakciójának egységes támogatásával, illetve három fideszes képviselő „véletlen” szavazatával. „Az ilyen véletleneknek örülök” - kommentálta a szavazást a HVG-nek Medgyasszay, hozzátéve, hogy mivel a kormány még nem nyújtotta be a már hosszú ideje ígért s a kormányprogramban is szereplő, a kisebb birtokok életképes méretűvé koncentrálását elősegíteni hivatott NF-törvényjavaslatát, az Orbán-Torgyán-alku hírének ismeretében sem volt miért visszavonnia indítványát. Medgyasszay törvénytervezetét főleg azért nem szeretik a koalíciós partnerek, mert az kivonná az NF-et a közvetlen kormányzati ellenőrzés alól, elnöke kinevezésének jogát az Országgyűlésre vagy a köztársasági elnökre bízná, s kimondaná, hogy a földalap számára feladatot és hatáskört csak törvény írhat elő. „A föld és a haza fogalma egymástól elválaszthatatlan” - szárnyal ugyanakkor ennél magasabb szférákba a Magyar Mezőgazdaság című lapban nemrégiben az NF-ről megjelent, Tamás Károly FVM-es közigazgatási államtitkárral közösen jegyzett cikkében az agrártárca első embere. Ebben - már a miniszterelnökkel kötött megállapodás ismeretében - a szerzők meglehetősen határozottnak tűnnek, amikor kijelentik, hogy „az NF felügyelete az FVM intézményi rendszeréből nem emelhető ki”. Bár a Torgyán-Tamás szerzőpáros nem először áll össze a szaklap hasábjain, a miniszter néhány héttel korábban vélhetően nem tájékoztatta államtitkárát, miről is állapodott meg Orbán Viktorral. Tamás ugyanis addigra már átküldött egy törvénytervezetet a Miniszterelnöki Hivatalhoz (MEH) azzal, hogy a kancellária vizsgálja meg, megfelel-e megállapodásnak. A HVG információi szerint a MEH erre nem is reagált. A Magyar Hírlapban megszellőztetett tervezet szerint az NF feletti tulajdonosi jogokat a földművelésügyi miniszter gyakorolná az általa alapítandó közhasznú társaságon keresztül. Az Orbán Viktorral kötött kompromisszum pedig - a tervezet szerint - annyiban merül ki, hogy a kht ügyvezetőjét a miniszterelnök egyetértésével nevezné ki a miniszter, míg a felügyelőbizottság tagjait és elnökét a tárca vezetőjének javaslatára jelölné ki a kormányfő. Az NF besöpörne körülbelül 1,4 millió hektár állami tulajdonú termőföldet, azaz az összes mezőgazdasági terület 22 százalékát. Idetartozna minden, a Kincstári Vagyoni Igazgatóság (KVI), illetve az Állami Privatizációs és Vagyonkezelő (ÁPV) Rt. kezelésébe adott állami föld, kivéve a tartós állami tulajdonú erdőgazdaságok által használt erdőket, beleértve viszont a nemzeti parkok területét. Némileg pikáns, hogy az ominózus előterjesztésben az FVM kénytelen jelezni, a szintén kisgazda irányítású Környezetvédelmi Minisztérium nem tartja elfogadhatónak a védett területek NF-be sorolását. Az sem lehet kérdéses, hogy a jelenleg állami földet bérlők mit szólnának, ha az FVM elképzelései megvalósulnának. A tárca ugyanis úgy számol, hogy a földek bérleti díjának növekményeként 2 milliárd forintot zsebelhet be. Ezt arra a paragrafusra alapozná, amely szerint a vagyonkezelésre vagy bérbeadásra kötött szerződésekben a KVI, illetve az ÁPV Rt. helyébe az NF Kht. lépne, a szerződések pedig határozatlan időtartamúvá alakulnának át (ez teremtene jogalapot azok felbontására és a magasabb bérleti díj kivetésére). Jelenleg egyébként az ÁPV Rt. a vagyonkezelésébe tartozó 418 ezer hektár termőföldből 147 ezer hektárt ad bérbe a tartós állami tulajdonban lévő agrártársaságoknak, amiért 905 millió forint díjat számol fel. Magántársaságok és magánszemélyek további 271 ezer hektárt bérelnek a privatizációs szervezettől, összesen 1,2 milliárd forint fejében. „A szerződések felbontása vélhetően nem mehet jogszerűen” - mondta a HVG-nek Medgyasszay László. Jogi szakértőjének véleménye szerint legalábbis az NF létrehozása nem jelenti a szerződéskötéskor fennálló körülmények társadalmi méretű megváltozását, ami alapja lehetne a szerződésben rögzítettek állami megváltoztatásának, mint ahogyan az volt például 1991-ben az OTP-lakáshitelek kamatainak megemelésekor. Ráadásul a jelenleg hatályos földtörvény szerint a földhaszonbérlet csak határozott időtartamú lehet. Az NF számára éves bevételként tervezett 9 milliárdból - amelyben a legnagyobb tétel a „birtokpolitikai célú” földeladásokból származó 3,75 milliárd forint - 2 milliárd tehát elúszni látszik, az viszont jó hír lehet az FVM-ben, hogy az ÁPV Rt. nem a tárcánál számolt 1,5 milliárdot, hanem 2,1 milliárd forintot szed be bérleti díjként. A 14 milliárd forintra taksált éves kiadásból 200 ezer forint hektáronkénti áron számolva 8,6 milliárdot fordítana földvásárlásra az NF, 2 milliárdért pedig fiatal vállalkozókat juttatna földhöz. Bár a 2001-2002. évi költségvetés tervezésekor már számoltak - a MEH-hez e célra telepített évi 5 milliárd forinttal - az NF-fel, alaposan fel kell gyorsulniuk a törvény-előkészítőknek, hogy az intézmény a jövő év elején felálljon. Az FVM tervezetéből mindenesetre az is látszik, hogy további alkukra is szükség van, már csak azért is, mert a tárca már az idén elköltene 500 millió forintot az NF létrehozásának előkészítésére, 2001-ben pedig a költségvetés tervezetében szereplő összeg több mint dupláját, 10,5 milliárd forintot vár a büdzséből. KELEMEN ZOLTÁN
__label__politikusrangsor 0.998362 __label__közvélemény-kutatás 0.187143 __label__fogyasztási@@szokások 0.00071967 __label__fogyasztói@@kosár 0.000513336 __label__történelem 1e-05 __label__társadalom 1e-05 __label__pénzügy 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__politikusrangsor 1.00001 __label__geography__magyarország 1.00001 __label__organization__medián@@kft. 0.201823 __label__közvélemény-kutatás 0.182436 __label__organization__szonda@@ipsos 0.00160785 __label__person__hiller@@istván 0.00104223 __label__fogyasztási@@szokások 0.000765406 __label__person__fodor@@gábor 0.00071967 __label__organization__marketing@@centrum 0.000562779 __label__geography__kazincbarcika 0.000389985 $$$ __label__közvélemény-kutatás __label__politikusrangsor geography__magyarország genre__grafikon year__2003 $$$ Politikusok népszerűsége 2003. júliusban $$$ Politikusok népszerűsége 2003. júliusban Politikusok népszerűsége 2003. júliusban (fekete számokkal a népszerűség, alatta zárójelben annak változása a 2003. áprilisihoz képest; a politikusok ismertségét, illetve annak változását áprilisról júliusra az oszlopok alján látható fehér számok mutatják). A népszerűséget a kutatók azzal a kérdéssel mérték, hogy a válaszadó „a következő években szívesen látná-e fontos politikai szerepben” az adott politikust. A népszerűség változása Demszky Gábor, Kuncze Gábor, Lamperth Mónika, Magyar Bálint és Medgyessy Péter esetében szignifikáns, vagyis nagy valószínűséggel nem a statisztikai mintavétel hibalehetőségeiből származik. A felméréseket havonta - a legutóbbit 2003. július 11-e és 15-e között - készítette a Medián Közvélemény- és Piackutató Intézet, az ország közel 100 településén mindig más és más, véletlenszerűen kiválasztott 1200 felnőtt állampolgár személyes megkérdezésével. A minta kisebb torzulásait a KSH adatait felhasználva matematikai eljárással, úgynevezett súlyozással korrigálták, és így a minta pontosan tükrözi a szavazókorú lakosság településtípus, nem, életkor és iskolai végzettség szerinti összetételét. A közölt adatok hibahatára az adott kérdésre válaszolók számától függően ±2-5 százalék. 3300751.pdf
__label__állami@@támogatás 0.000427316 __label__kultúra 1e-05 __label__pénzügy 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__szerbia 1.00001 __label__politika 1e-05 __label__geography__usa 1e-05 __label__belpolitika 1e-05 __label__geography__európai@@unió 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__állami@@támogatás __label__gazdaság geography__szerbia genre__hír year__2013 $$$ Szerbia évi 55 millió eurónyi közvetlen támogatást ad $$$ Szerbia évi 55 millió eurónyi közvetlen támogatást ad 180, átszervezés alatt állónak minősített állami vállalatának, és 220 milliós tartozásukat is finanszírozza. A GDP 1,5 százalékát előállító cégeket nem sikerült privatizálni.
__label__jog 1.00001 __label__alkotmányjog 1.00001 __label__alkotmánybíróság 1.00001 __label__alkotmány 0.771854 __label__büntetőjog 0.699264 __label__jogtörténet 0.327678 __label__jogalkotás 0.196836 __label__országgyűlés 0.0420977 __label__választási@@rendszer 0.0311538 __label__politika 0.0311538 $$$ __label__geography__magyarország 1.00001 __label__alkotmányjog 1.00001 __label__organization__alkotmánybíróság 1.00001 __label__jog 1.00001 __label__alkotmánybíróság 1.00001 __label__alkotmány 0.901931 __label__person__kiss@@lászló 0.760661 __label__organization__országgyűlés 0.562187 __label__jogalkotás 0.507822 __label__büntetőjog 0.453272 $$$ __label__alkotmánybíróság geography__magyarország organization__alkotmánybíróság genre__cikk genre__keretes year__1998 $$$ Képzelt verdikt egy törvényjavaslatról $$$ Képzelt verdikt egy törvényjavaslatról Az alkotmánybírósági határozatok modorában, szabadon felhasználva a testület eddigi szövegeit, az alábbi „ítélet” (a képzelet játékaként) megkísérli bemutatni: hogyan értékelne egy, az alkotmánybírák mandátumának meghosszabbítására irányuló törvénytervezetet – az Alkotmánybíróság eddigi döntéseinek logikáját követve – egy független alkotmánybírósági komputer A Magyar Köztársaság nevében! Az Alkotmánybíróság törvényjavaslat alkotmányellenességének előzetes vizsgálata ügyében meghozta a következő határozatot: Az Alkotmánybíróságról szóló 1989. évi XXXII. törvény (Abt) módosítására irányuló 1998 ... (hó) ...-án (nap) az Országgyűlés elé terjesztett törvényjavaslat részben alkotmányellenes. Az Alkotmánybíróság e határozatát közzéteszi. Indoklás I. A kormány által 1998. ...(hó) ...-án (nap) az Országgyűlés elé terjesztett, még el nem fogadott törvényjavaslat 9 évről 12 évre kívánja felemelni az Alkotmánybíróság tagjainak megbízatási idejét. A tervezet egyúttal hatályon kívül helyezné azt a rendelkezést, amely kimondja: „Az Alkotmánybíróság tagja egyszer újraválasztható.” A törvényjavaslat – a fentieknek megfelelően – az Abt-t alábbiak szerint módosítaná: „Az Alkotmánybíróság tagjait 12 évre választják. A bírák e tisztségre nem választhatók újra” [8. § (3)]. A tervezet egy új bekezdéssel is kiegészíteni javasolja az Abt-t. Az új törvényhely kimondaná: „A 12 éves mandátum az Alkotmánybíróságnak a törvény hatálybalépése idején hivatalban lévő tagjaira is érvényes” [55. § (2)]. II. Az Alkotmánybíróság megállapítja: a törvényjavaslatnak az a rendelkezése, amely a már megválasztott alkotmánybírák esetében utólag három évvel fel kívánja emelni azok mandátumának idejét, ellentétes az alkotmány 2. §-ában megfogalmazott jogállamiság elvével s az abból következő jogbiztonság követelményével. A jogbiztonság követelménye – az Alkotmánybíróság értelmezésében – szükségessé teszi, hogy a jogszabályok ne csak világosak és egyértelműek, hanem hatályukat tekintve kiszámíthatóak és előre láthatóak legyenek. Az adott történelmi helyzetre a jogállam keretein belül és annak kiépítése érdekében az Országgyűlés figyelemmel lehet. A rendszerváltás egyszeri és megismételhetetlen időszakára tekintettel az Alkotmánybíróság 1989. évi felállításakor még indokolható volt, hogy a törvény kivételt enged a jogállam egyes garanciális szabályainak maradéktalan érvényesülése alól. Az Alkotmánybíróság első tíz tagjának megválasztásakor erre tekintettel példának okáért még nem kellett érvényesíteni azt a törvényi előírást, miszerint „az Alkotmánybíróságnak nem lehet tagja az, aki a választást megelőző négy évben a kormány tagja vagy valamely párt alkalmazottja volt...” [Abt 5. § (3)]. Közel egy évtizeddel a jogállami alaptörvény elfogadása után az alkotmánybírói megbízatás szabályainak alkotmányos jogelveket sértő, a napi politikai szempontokhoz igazodó megváltoztatása már megengedhetetlen. A legalitás elve azt a követelményt támasztja a jogállammal szemben, hogy a jogrendszer önmagára vonatkozó szabályai feltétlenül érvényesüljenek. Az alkotmányos szervek tagjai mandátumának megfelelő alkotmányos indok nélkül menet közben történő megváltoztatása bizonytalanná teszi – nem kívánatos precedenst teremtve – a köztársaság alapintézményeinek működési kereteit. Az Alkotmánybíróság, miként erre korábbi határozataiban utalt, nem hagyhatja figyelmen kívül a történelmet, hiszen saját magának is történelmi feladata van. Az Alkotmánybíróság a „jogállami forradalom” paradoxonának letéteményese. Az Alkotmánybíróságnak saját hatáskörében ezért feltétlenül biztosítania kell a jogalkotás összhangját az alkotmánnyal és az alkotmányos jogelvekkel. Budapest, 1998. ... (hó) ... (nap)
__label__múzeum 0.998726 __label__kultúra 0.983095 __label__művészet 0.957922 __label__képzőművészet 0.140346 __label__kultúrafinanszírozás 0.0120638 __label__kiállítás 0.0116973 __label__festészet 0.00610756 __label__táncművészet 0.00383448 __label__közgyűjtemény 0.00318268 __label__vasúti@@közlekedés 0.00117951 $$$ __label__múzeum 0.998765 __label__geography__magyarország 0.982568 __label__művészet 0.743178 __label__geography__debrecen 0.577505 __label__kultúra 0.129413 __label__geography__velence 0.0656148 __label__person__leonardo@@da@@vinci 0.0311538 __label__person__van@@gogh 0.0251888 __label__restaurálás 0.0229874 __label__person__vincent 0.0216253 $$$ __label__képzőművészet __label__múzeum geography__debrecen geography__magyarország person__leonardo@@da@@vinci organization__modem genre__hír genre__keretes year__2007 $$$ Leonardo Debrecenben $$$ Leonardo Debrecenben Pár nap alatt 10 ezer látogatója volt már Debrecenben Az igazi Da Vinci című kiállításnak. A Firenze és Tokió után némi változtatással - például eredeti festmények nélkül - létrejött kiállítás 300 millió forintba került, ebből 150 millió a bérleti és a szállítási díj. A Leonardo tervei alapján üveggyapotból elkészített, 7,5 méter magas lovas szobor - amely eddig csak agyagból építve állt pár évig a 15. század végén - 20 millió forintba került, s a kiállítás lebontása után a firenzei Uffizi múzeumé lesz. A tárlat biztosítási összértéke 5 milliárd forint körül van, ebből egy eredeti Leonardo-kézirat egymagában 2 milliárdos tétel. A november közepéig a debreceni Modemben nyitva tartó kiállítás 120 ezres látogatóközönségnél éri el a nullszaldót.
__label__ipar 1.00001 __label__járműipar 1.00001 __label__autóipar 1.00001 __label__gazdaság 0.980291 __label__autópiac 0.585111 __label__autótervezés 0.00318268 __label__adó 0.000414482 __label__történelem 1e-05 __label__váltó 1e-05 __label__news@@international 1e-05 $$$ __label__járműipar 1.00001 __label__organization__general@@motors 1.00001 __label__geography__usa 1.00001 __label__ipar 1.00001 __label__autóipar 1.00001 __label__gazdaság 0.949679 __label__organization__opel 0.0550153 __label__organization__tata@@motors 0.0106625 __label__adó 0.00807199 __label__organization__ford 0.00338661 $$$ __label__autóipar __label__járműipar geography__usa organization__general@@motors genre__hír year__2008 $$$ General Motors $$$ Az amerikai General Motors autógyár a benzinfaló Hummer terepjárómárka eladásáról tárgyal, és bejelentette, hogy 350 millió dollárt fordít a Chevrolet Cruze névre keresztelt, alacsony fogyasztású „globális autó” kifejlesztésére.
__label__filmgyártás 1.00001 __label__művészet 0.287778 __label__rajzfilm 0.00233316 __label__filmforgalmazás 0.000979752 __label__kultúra 0.000949944 __label__filmfesztivál 0.000697851 __label__csőd 0.000468313 __label__társadalom 1e-05 __label__váltó 1e-05 __label__news@@international 1e-05 $$$ __label__filmgyártás 1.00001 __label__geography__usa 0.946607 __label__person__tom 0.0229874 __label__person__george 0.0128312 __label__person__quentin 0.0113418 __label__person__anthony 0.0100236 __label__person__john 0.00942259 __label__person__paul 0.00691384 __label__person__james 0.00691384 __label__person__moore 0.00592107 $$$ __label__filmgyártás __label__kultúra geography__usa person__trachtenberg person__dan genre__ajánló genre__hír year__2016 $$$ Film + kiszolgáltatva, Cloverfield Lane 10 $$$ Film + kiszolgáltatva Cloverfield Lane 10 Létezik-e nyomasztóbb érzés annál, mint amit az apokalipszis túlélője érez, aki egy bunkerben vészelte át, hogy a felszínen minden a földdel lett egyenlővé? Ráadásul bizonyossága sincs arról, hogy a világ valóban elpusztult-e. Öntudatlan állapotban volt az események idején, és csak egy robusztus termetű, ismeretlen férfi elbeszélésének hihet, aki fogva tartja egy szobában, miközben a megmentőjének nevezi magát. Melyik igazság hátborzongatóbb: a világégésé vagy a kiszolgáltatottságé? Ilyen nyomasztó kérdésekkel kell szembenéznie a Cloverfield Lane 10 szorongatott helyzetbe került főhősnőjének. Az autóbalesetet szenvedett Michelle egy bunker cellájában ébred leláncolva, majd kisvártatva egy nyomasztó külsejű idegen a tudomására hozza, hogy különös erők támadást intéztek a Föld ellen, amelyben mindenki elpusztult. Dan Trachtenberg mozijának alaphelyzetét egyszerűsége és a sok bizonytalansági tényező teszi izgalmassá; ezekre az alapokra a fiatal amerikai rendező feszült és kiszámíthatatlan kamaradarabot épített. Nyíltan vállalja a rokonságot a szintén J. J. Abrams produceri felügyelete alatt készült, 2008-as Cloverfield című inváziós sci-fi horrorral, de elődjéhez mérten rafináltabb és elvontabb a film, amely nagyobb szerepet szán a feszültségteremtésben a színészi játéknak. A szereplők közül John Goodman emelkedik ki, akinek karakteréről a végkifejletig nehéz eldönteni, hogy hóbortos, melegszívű megmentő vagy könyörtelen erőszaktevő. UIP-DUNA FILM
__label__külpolitika 1.00001 __label__politika 0.993106 __label__biztonságpolitika 0.061886 __label__vallás 0.00176461 __label__fegyverzetcsökkentés 0.000893046 __label__atomfegyver 0.00054578 __label__gazdaság 0.000529305 __label__katonai@@kiadások 0.000468313 __label__arab-izraeli@@konfliktus 0.000440557 __label__terrorizmus 0.000402042 $$$ __label__külpolitika 1.00001 __label__geography__usa 1.00001 __label__politika 0.999364 __label__person__obama 0.453272 __label__person__barack 0.384922 __label__biztonságpolitika 0.262852 __label__geography__izrael 0.0566624 __label__geography__közel-kelet 0.0373369 __label__person__madeleine 0.00233316 __label__person__stephen 0.00206074 $$$ __label__háború __label__külpolitika __label__politika geography__európai@@unió geography__gáza geography__izrael geography__usa genre__cikk genre__keretes year__2009 $$$ Amerikai csend, európai hangzavar $$$ Amerikai csend, európai hangzavar Feltűnő hallgatásba burkolózott a január 20-ai beiktatására készülő Barack Obama megválasztott amerikai elnök az újabb közel-keleti konfliktus kapcsán. Nyilvánvaló, hogy nem óhajt rossz helyre lépni a közel-keleti aknamezőn, amivel előre eljátszaná valamelyik fél bizalmát. Sokak szerint Izrael a gázai csapásra azért szánta rá magát a feltétlen támogatójának tartott Bush-kormány utolsó heteiben, hogy ne idegenítse el az Izrael önvédelmi jogát többször is elismerő, de a hangsúlyt a katonai eszközök helyett inkább a diplomáciára helyező Obamát. Az új elnök és kijelölt külügyminisztere, Hillary Clinton kijelentései alapján jelentős változás ugyanakkor nem várható a Közel-Kelet amerikai megközelítésében, legfeljebb kiegyensúlyozottabb diplomácia. „Nehéz olyan valakivel tárgyalni, aki nem egy államot képvisel, nem ismeri el a létezéshez való jogodat, a terrort fegyverként használja, és más országok befolyása alatt áll” – nyilatkozta Obama még tavaly júliusban a Hamászra utalva. A muszlim világban viszont a reménnyel teli várakozás máris enyhe csalódottsággá változott, amiért Obama nem ítélte el a gázai csapást. A háború nemcsak az izraeli–palesztin közeledés elősegítését célzó új amerikai kormányzat szándékait veszélyeztetheti, hanem a választási kampány során Obama által megígért, a muszlim világgal kapcsolatos új politika mihamarabbi elindítását is. Obama azt tervezte, hogy az első száz napban egy muszlim fővárosban tartandó beszédben fejti ki elképzeléseit, amelyeknek az is a célja, hogy javítson az USA muszlim világban megtépázott tekintélyén. Ami viszont az arab–izraeli konfliktust illeti, könnyen lehet, hogy a prioritás a szír vonalra helyeződik, miután Basar Aszad szír elnök a gázai háború miatt csak átmenetileg függesztette fel a közvetett párbeszédet. Az USA-val ellentétben az európaiak nem maradtak csöndben, de a hallgatással bizonyosan bölcsebbek maradtak volna. Az EU soros elnöki tisztét betöltő Csehország szombaton először inkább védelminek, mint támadónak nevezte az izraeli támadásokat, majd vasárnap javított, mondván, hogy az önvédelem nem igazolja a civileket érintő akciókat. Az EU-elnökséget az év elején átadó Nicolas Sarkozy francia elnök – alig néhány órával az első cseh nyilatkozat után – Izrael aránytalan erőhasználatát bírálta, hétfőn viszont már a Hamász nyakába varrta a fő felelősséget. A cseh elnökség és a Sarkozy vezette delegációk a héten párhuzamosan próbáltak tűzszünetet kicsikarni a felekből. Az európai zavarodottság benyomását pedig csak erősítette, hogy London elhatárolta magát az első cseh állásfoglalástól.
__label__gazdaság 1.00001 __label__pénzügy 0.0351548 __label__gazdasági@@előrejelzés 0.0275953 __label__gazdaságpolitika 0.0244331 __label__kereskedelem 0.0120638 __label__versenyképesség 0.00858749 __label__belpolitika 0.00670285 __label__állami@@támogatás 0.00592107 __label__gdp 0.00574025 __label__külföldi@@befektetés 0.0043415 $$$ __label__gazdaság 1.00001 __label__geography__kína 0.989023 __label__gazdaságpolitika 0.122533 __label__pénzügy 0.0229874 __label__belpolitika 0.019134 __label__kereskedelem 0.0154346 __label__geography__vietnam 0.00885735 __label__magánszektor 0.00832578 __label__gdp 0.00735583 __label__organization__világbank 0.00691384 $$$ __label__belpolitika __label__politika __label__gazdaság geography__kína genre__cikk author__nemes@@gábor year__2001 $$$ Ülésezik a kínai parlament, Óvatos manőver $$$ Ülésezik a kínai parlament Óvatos manőver Egy óriás tankhajóval nem szokás váratlan, merész manővereket végrehajtani - különösen, ha az éppen maximális sebességgel halad előre. Az utóbbi évtizedek valóban imponáló sikerei után a kínai gazdaság nagyjából az eddigi pályán fejlődik tovább, legfeljebb a reformok gyorsulnak fel, és a gazdaság növekedési üteme csökken valamelyest. Legalábbis ez a jövő évi pártkongresszuson leköszönni szándékozó kínai vezetés terve - és egyben hagyatéka utódai számára. Az üléseket illedelmesen végigülő, a határozatokat fegyelmezetten megszavazó 2900 képviselő megnyugtató üzenettel mehet haza a kínai parlament, az Országos Népi Gyűlés múlt héten kezdődött ülésszakáról. Az ország ugyanis gazdaságilag stabil marad - legalábbis ez az üzenete az idei tíznapos ülésszaknak, ahol az éves költségvetés mellett a most folyó ötéves terv is terítékre került. A stabilitás ebben az esetben a növekedés fenntartását jelenti, ami ilyen hosszú időn keresztül meglehetősen nehéz feladat: az utóbbi 20 évben Kína hazai összterméke (GDP) megnégyszereződött, az egy főre jutó GDP pedig 2000-ben meghaladta a 800 dollárt - vagyis az ország ezúttal valóban „Nagy Ugrást” hajtott végre. A következő tíz évben Kína hasonló mutatványra készül: a cél egy újabb „duplázás”, amely az idén 7,5-8 százalék közötti növekedést tételez fel. A hazai beruházások és a fogyasztás legfeljebb ugyanabban az ütemben bővülnek, mint tavaly, a külföldi beruházások viszont megint meglódulhatnak, ha Kína belép a Kereskedelmi Világszervezetbe (WTO). A külföldi beruházások, amelyek tavaly csak alig egy százalékkal nőttek, az idén januárban 21 százalékkal megugrottak, az aláírt szerződések összértéke pedig állítólag 51 százalékkal magasabb, mint tavaly - ez jövőre érezteti majd igazán áldásos hatását. Erre szükség is van. A gazdasági növekedés motorját 1998 óta az erőteljes állami infrastrukturális beruházások jelentették, amelyek finanszírozására államkötvényeket bocsátottak ki. Az idén azonban már nem lesz forrásbővülés: ugyanannyi államkötvényt bocsátanak ki, mint tavaly, azaz 150 milliárd jüant (1 USD = 8,30 jüan). Az újabb impulzusokat most már a kül- és belföldi magántőkétől várják. Ezért felszámolják a korlátozásokat, amelyek akadályozták a magáncégek behatolását például a bank- és a biztosítási szektorba. A kontinensnyi ország különböző részéből a parlamentbe érkezett, sokszor népviseletbe öltözött képviselők futószalagon gyártották a külföldi tőkéjű, illetve a vegyesvállalatok mozgásterét növelő és ezek számára hosszú távon teljes jogegyenlőségét biztosító törvényeket. Az idő sürget, az ország minden jel szerint még az idén belép a WTO-ba. Akkor pedig nemcsak Kína, hanem a külvilág számára is új korszak kezdődik. Az egykori zárt középbirodalom végleges és teljes megnyílásával eldördül a startpisztoly az újabb - még az eddiginél is gyilkosabb - versenyhez az 1,3 milliárd fős, gigantikus kínai piacért. Amelyen máris 340 ezer külföldi cég tapossa egymás sarkát. Bár Kína hivatalosan „csak” fejlődő ország, ahol hatalmas tömegek élnek a létminimum körül, a kisebb, három-négyszáz milliós fejlett része is elképesztően nagy lehetőségeket kínál. Most már nemcsak a nagy külföldi konszernek, hanem a pénzintézetek is ragyogó üzletekben reménykednek. Azt persze mindenki tudja, hogy a WTO-tagság nemcsak a modernizálás felgyorsítását és növekedési impulzusokat hozhat, hanem akár kezelhetetlenné is teheti a már most is komoly munkanélküliséget, és megroppanthatja egy sor versenyképtelen kínai cég, főként a betegeskedő állami nagyvállalatok gerincét. Különösen veszélyes lehet, ha a 900 milliós kínai parasztság nem bírja majd a külföldi termékek versenyét. A hivatalos propaganda igyekszik a fogyasztók számára kellemes hatásokat kiemelni, például rendre azt sulykolja, hogy a belépéssel az importautók vámtétele 2006-ig fokozatosan 25 százalékra csökken. A belföldi kereslet növelésének meghirdetett primátusa miatt a lapok újabban nagy vívmányként ünneplik az árszínvonal minden tizedpontnyi növekedését. Kínában ugyanis az infláció egyelőre óhajtott cél: a fogyasztói árszínvonal tavaly végre elért 0,4 százalékos növekedését úgy értékelik, hogy az ország végleg kitört abból a deflációs szorításból, amely 1997 végétől annyira megijesztette az itteni gazdaságpolitikusokat. Az idei évre várt 1-2 százalékos inflációt sem tartja senki aggasztónak. Kína nemcsak leküzdötte az ázsiai pénzügyi válság negatív következményeit, hanem eredményes exportoffenzívát hajtott végre, devizatartalékai pedig a múlt év végére elérték a 165,6 milliárd dollárt - egy év alatt 10,9 milliárd dollárral nőttek, öt év alatt pedig több mint megduplázódtak -, ma ezen a téren Kína a második helyen áll a világon. Ám a kormányzat szemet vetett a polgárok dollármegtakarításaira is. Azt a körülbelül 75 milliárd dollárnyi kemény valutát szeretné valahogy a gazdaságba pumpálni, amely egyelőre a kínaiak devizaszámláin parkol. Megnyitotta tehát a devizabelföldiek előtt a két kínai szárazföldi tőzsde úgynevezett B részlegét, ahol kizárólag dollárban jegyzett részvényeket forgalmaznak. Az első napokban kínaiak százezrei álltak sorban a bankok és brókerházak előtt. Öt nap alatt a B tőzsde részvényeinek összértéke Sanghajban 3,8 milliárd dollárról 6 milliárdra, Sencsenben pedig 2,8 milliárd dollárról 4,5 milliárd dollárra emelkedett. Igaz, aztán némileg lehűlt a túlfűtött pénzpiac. A kínai gazdaság rákfenéje, a korrupció elleni harc helyzete - önkritikus felhangokkal - megjelent Csu Zsung-csi miniszterelnök előterjesztésében is. Csu kötelességszerűen felsorolta az utóbbi öt év tényleg impozáns eredményeit, de nem időzött ezeknél sokáig, inkább a kihívásokra reagált. A tudomány és az oktatás ugyanis szerinte is elmaradott, és ha ezen nem sikerül gyorsan változtatni, az éppúgy visszafoghatja az ország fejlődését, mint a kínzó vízhiány vagy a természeti környezet romlása. A nagy állami vállalatok reformja - fogalmazott - alapjában véve sikerült, hiszen az összes megtermelt profit 190 százalékkal nőtt 2000-ben. Ettől persze összességében még mindig nem nyereségesek, de legalább nem nyelik olyan ütemben a pénzt, mint korábban. A 6600 veszteséges állami nagyvállalat 70 százaléka három év alatt állítólag kijutott a veszteséges zónából, de sok esetben valószínűleg csupán könyvelési bűvészmutatványok útján. A modernizálás persze óhatatlanul társadalmi mozgásokat is gerjeszt. Csu a demokrácia fejlesztését olyanformán fogalmazta meg, hogy bátorítani kell a társadalom minden részének részvételét, fel kell használni minden hasznos ötletet, és megegyezést kell elérni minden oldal között. Ez, ha nem is klasszikus demokrácia, de mindenképpen a széles körű konszenzusra törekvés modellje - amely mégiscsak jelentősen különbözik attól a filozófiától, amellyel a szűk pártvezetés öregei évtizedeken keresztül irányították az országot, a helyi párttitkárok pedig a tartományokat, megyéket, városokat, falvakat. Ezt a felfogást tükrözi egyébként a szocialista piacgazdaság koncepciója is. Eszerint az állam megtartja ellenőrzését a stratégiai ágazatokban, amelyek az állam biztonságát és a nemzetgazdaság egészét érintik, de - emelte fel mutatóujját Csu - csak ezekben, és nem másutt. Hogy éppen mi számít állami vadászterületnek, az meglehetősen cseppfolyós: a Sanghajban és Sencsenben felnövekvő új gazdasági elit vagy az internetgazdaság éllovasai aligha tűrnének el bármiféle „visszaállamosítást”, márpedig nélkülük nem lehet megvalósítani az ország modernizálását és nagyhatalommá válását. Sőt ma már a napi ügymenetet vagy a gazdaság normális működését is alapjaiban rendítené meg mindenfajta ideológiai indíttatású keménykedés. A kínai piacgazdaság, sőt a társadalompolitika megoldásai ezért gyakran elképesztően pragmatikusak, és a kongresszusi imamalomtól eltekintve távolról sem emlékeztetnek semmilyen szocialista modellre. A trend mindenesetre világos: az állam valóban kivonul a gazdaság jelentős részéből és átadja a terepet a magántőkének. Még ösztönzi is az érdek-képviseleti rendszerek - kereskedelmi kamarák, kereskedelmi szövetségek - kiépítését, amelyek például garanciákat vállalhatnak a hitelfelvételeknél. Egyelőre ugyanis a magántőke nehezen jut hitelhez - a megfelelő pénzügyi csatornák még nem épültek ki, a kicsiknek néha bizarr módon éppen az életképtelen nagy állami vállalatoktól kell kölcsönözniük. Ezt a kormányzat hivatalosan leállította, és arra ösztönzi a bankokat, hogy adjanak pénzt a magánszférának is. Csu a modernizálást, a high-techet, az információs ágazatokat állította a fejlődés középpontjába. Majd megjegyezte, hogy mindennek az alapja mégis a 900 milliós kínai parasztság és a mezőgazdaság sorsa. Így az idei előirányzatok kiemelt feladatként kezelik a parasztság jövedelmének emelését. A keleti nagyvárosok és a paraszti vidékek jövedelemszintje közötti olló ugyanis ijesztő mértékben nyílik, és az ország tartós kettészakadásával fenyeget. A városi lakosok egy főre jutó jövedelme tavaly 6280 jüan volt, szemben a falusiak mintegy 2200 jüanjával. Ám míg a városi lakosoké tavaly 6,4 százalékkal nőtt, a falusiaké a hivatalos adatok szerint is csak 2,1 százalékkal. Ráadásul a forráshiánnyal küzdő vagy egyszerűen csak korrupt és kapzsi helyi kormányzatok sokfelé különböző adókkal akarják megcsapolni még ezt a csekélyke jövedelmet is - az utóbbi időben megszaporodtak a parasztok tiltakozó akciói (HVG, 2000. szeptember 3.), amelyeket a központi kormányzat igen komolyan vesz, és a helyi adókat törvénytelennek minősítette. Ebben az országban ugyanis évezredeken keresztül parasztfelkelések pecsételték meg a magukat túlélt dinasztiák sorsát. NEMES GÁBOR (Peking)
__label__gazdaság 0.803184 __label__fúzió 0.47659 __label__üzleti@@tanácsadás 0.217348 __label__befektetés 0.0293222 __label__állami@@támogatás 0.0132328 __label__média 0.00523013 __label__könyvkereskedelem 0.00523013 __label__pártgazdálkodás 0.00264167 __label__marketing 0.00199777 __label__világkiállítás 0.00129431 $$$ __label__gazdaság 1.00001 __label__geography__magyarország 1.00001 __label__organization__mszp 0.125933 __label__üzleti@@tanácsadás 0.109716 __label__fúzió 0.0716012 __label__állami@@támogatás 0.0675567 __label__organization__millenáris@@kft. 0.0420977 __label__marketing 0.0362301 __label__organization__magyar@@fejlesztési@@bank@@rt. 0.00913564 __label__organization__mfs@@2000@@magyar@@lőszergyártó@@rt. 0.00670285 $$$ __label__állami@@vagyon __label__fúzió geography__magyarország organization__kisrókus@@2000@@kft. organization__millenáris@@kft. genre__táblázat year__2009 $$$ Az egyesülő cégek főbb adatai (millió forint) $$$ Az egyesülő cégek főbb adatai (millió forint) Táblázat: Millenáris Kft. Kisrókus 2000 Kft. Saját tőke 635 9 356 Jegyzett tőke 100 10 638 Befektetett eszközök 476 9 439 Forrás: 2009. májusi egyesülési vagyonmérleg
__label__valuta 0.99479 __label__pénzügy 0.991694 __label__bank 0.979046 __label__euró 0.622469 __label__forint 0.546748 __label__banki@@szolgáltatás 0.52343 __label__deviza 0.392347 __label__pénzkibocsátás 0.307368 __label__jegybank 0.245095 __label__pénzreform 0.212079 $$$ __label__geography__magyarország 1.00001 __label__organization__mnb 0.99963 __label__bank 0.995255 __label__valuta 0.989358 __label__pénzügy 0.966924 __label__pénzkibocsátás 0.952584 __label__jegybank 0.924152 __label__banki@@szolgáltatás 0.672342 __label__deviza 0.422515 __label__bankbetét 0.399822 $$$ __label__valuta __label__deviza __label__devizaszámla geography__magyarország genre__hír year__2001 $$$ Az MNB eurómenetrendje $$$ Az MNB eurómenetrendje Január 1-jétől készpénzként funkcionál az euró a monetáris unió tizenkét országában, valamint Andorrában, Monacóban, San Marinóban és Vatikánban. A forgalom zavartalan lebonyolításához összesen 14,5 milliárd darab euróbankjegyet és 49,8 milliárd euróérmét bocsátanak ki, ezekből a magyar kereskedelmi bankok legkorábban december elején kaphatnak. Az átállás megkönnyítésére a Magyar Nemzeti Bank (MNB) azt ajánlja a pénzintézeteknek, hogy a megszűnő pénznemekben 2001. augusztus 1-je után ne nyissanak a lakosság számára új devizaszámlát. A meglévő számlák egyenlegét (a jegybank adatai szerint a lakossági devizaállomány május végén 760 milliárd forint volt) az MNB javaslata szerint a bankoknak 2001 harmadik negyedévében kellene átszámítaniuk euróra, az 1999. januári rögzített árfolyamon, költségmentesen. Egy, a nyár végéig elkészülő jegybanki rendelkezés arra utasítja majd a pénzintézeteket, hogy 2002. február 15-éig tegyék lehetővé a megszűnő valuták átváltását, ezt követően ezért a tranzakcióért valószínűleg már jutalékot kérnének a bankok. A lakosságnak a jegybank azt ajánlja, hogy a birtokában lévő külföldi bankjegyeket és főleg pénzérméket 2001 végéig utazásai során költse el. Nagyobb mennyiségű külföldi pénzt érdemes devizaszámlára helyezni, mivel a számlákon lévő összegeket a pénzintézetek jövő február közepéig automatikusan euróra váltják. Megoldás lehet az is, hogy a magánszemélyek a kereskedelmi bankoknál, pénzváltóknál forintra vagy más pénzre cserélik be a megszűnő valutákat.
__label__szexuális@@bűnözés 1.00001 __label__egyház 1.00001 __label__bűnözés 0.919653 __label__vallás 0.685959 __label__személy@@elleni@@erőszak 0.468801 __label__kereszténység 0.300756 __label__szerzetesrendek 0.0827073 __label__gyermekek@@helyzete 0.0716012 __label__egyházpolitika 0.0656148 __label__homoszexualitás 0.0583558 $$$ __label__organization__katolikus@@egyház 1.00001 __label__geography__vatikán 1.00001 __label__szexuális@@bűnözés 1.00001 __label__egyház 1.00001 __label__person__xvi. 0.998509 __label__person__benedek 0.998362 __label__bűnözés 0.991694 __label__személy@@elleni@@erőszak 0.949679 __label__vallás 0.932463 __label__zene 0.851963 $$$ __label__egyház __label__szexuális@@bűnözés __label__vallás geography__írország person__benedek person__xvi. organization__katolikus@@egyház genre__hír year__2010 $$$ A pápa a pedofilbotrányról $$$ A pápa a pedofilbotrányról Hosszú ideig tart, amíg a katolikus egyház kilábal a gyermekek szexuális zaklatása miatt kialakult nehéz helyzetből – jelentette ki a Vatikánban XVI. Benedek pápa az írországi katolikus püspökökkel folytatott keddi tárgyaláson. Hozzátette, a vallási vezetők csak őszinteséggel és bátor kiállással állíthatják helyre az egyház tekintélyét. Az ír vendégek megígérték, együttműködnek a pedofíliával vádolt papok ügyét kivizsgáló világi hatóságokkal. A találkozón részt vettek a zaklatások áldozatainak képviselői is, egyikük azt javasolta a pápának, hogy Ausztráliához és az Egyesült Államokhoz hasonlóan Írországban is kérjen bocsánatot a megalázott és kihasznált emberektől. Az írországi botrány az 1990-es évek második felében pattant ki, miután több egyházi személyről is kiderült, hogy évekig zaklatta a rábízott gyermekeket. Eddig négy ír püspök ajánlotta fel lemondását, ám a Vatikán csak egyikükét fogadta el. Közben Németországban is kiderült, hogy egy berlini katolikus középiskolában 1975– 1983 között több mint harminc diákkal erőszakoskodtak a pap tanárok, és sorra jelentkeznek azok, akik azt állítják, őket is zaklatták német egyházi iskolákban.
__label__gyógyszeripar 0.793116 __label__ipar 0.531219 __label__fúzió 0.0169249 __label__gazdaság 0.00328306 __label__vegyipar 0.00289958 __label__befektetési@@alap 0.00281093 __label__számítógépipar 0.00240673 __label__műszeripar 0.0021257 __label__orvosi@@műszergyártás 0.0021257 __label__befektetés 0.0021257 $$$ __label__geography__svájc 1.00001 __label__gyógyszeripar 0.884049 __label__ipar 0.52343 __label__organization__roche@@holding 0.125933 __label__organization__novartis 0.0384762 __label__person__daniel 0.0302246 __label__organization__nestlé 0.0267693 __label__organization__johnson@@and@@johnson 0.0236995 __label__person__thomas 0.0209742 __label__organization__holcim 0.0179962 $$$ __label__gyógyszeripar __label__ipar geography__svájc person__ebner person__martin organization__roche@@holding genre__cikk year__2000 $$$ Svájci gyógyszergyártó, Keserű pirula $$$ Svájci gyógyszergyártó Keserű pirula Kudarcot vallott a svájci pénzügyi élet fenegyerekének számító Martin Ebner próbálkozása a családi tulajdonban lévő Roche gyógyszergyár részleges „elfoglalására”. Az alapítók leszármazottai nem vették be az igazgatótanácsba, és elutasították a részvényesi struktúra átalakítására irányuló javaslatát is. Alaposan felkavarta a svájci üzleti életet a renegát pénzember Martin Ebner minapi bejelentése, hogy befektetési alapja, a Pharma Vision 2000 eladja a legnagyobb svájci gyógyszergyártónak számító Roche Holdingban lévő részesedését. Ebner figyelmeztetésnek szánta, hogy megválik a mintegy félmilliárd svájci frank (1 svájci frank = 167,88 forint) értékűre becsült, 2 százaléknyi szavazati jogot megtestesítő Roche-pakettől. A lépés előzménye az volt, hogy a több mint százéves múltra visszatekintő, máig az alapító család által irányított bázeli gyógyszergyártó részvényesei, élen az alapítók leszármazottaival, a májusi közgyűlésen lesöpörték az asztalról Ebner javaslatait. A befektetési alapjain keresztül a vezető svájci iparvállalatokban és pénzintézetekben érdekelt Ebner azt akarta elérni, hogy szüntessék meg a szavazati jogot megtestesítő és az egyéb Roche-papírok kétféleségét, s ezentúl minden részvényesnek lehessen beleszólása a cég ügyeibe. A pályafutása során a hagyományszerető svájci üzleti életet „amerikás” akcióival több ízben is felforgató Ebner szerint elfogadhatatlan, hogy a szavazati joggal bíró részvények több mint 60 százalékát a kezében tartva az a szűk részvényesi kör - az alapítók utódai - döntsön a Roche sorsáról, amely a cég részvénytőkéjének mindössze a 10 százalékát birtokolja. A svájci jogi diplomával és amerikai közgazdasági doktorátussal rendelkező Ebner felháborodását csak fokozta, hogy - bár ő a Roche második legnagyobb egyéni részvényese - ezúttal sem kapott helyet a bázeli gyógyszergyártó igazgatótanácsában. Az alapítók leszármazottai szerint viszont a jelenlegi részvényesi struktúra és Ebner távol tartása a cégvezetéstől az egyetlen biztosíték arra, hogy megőrizzék a Roche függetlenségét, és elkerüljenek egy esetleges ellenséges felvásárlási akciót. Megfigyelők szerint ugyanis Ebner nem titkolt célja, hogy az utóbbi évek fúziós lázából kimaradva a világ egyetlen pártában maradt gyógyszergyártójának számító Roche-t összehozza a tavaly a német Hoechst, illetve a francia Rhone-Poulenc gyógyszer- és agrárvegyipari tevékenységének összeolvadásából létrejött, strasbourgi székhelyű Aventisszal. Nem véletlen, hogy a Roche alapítóinak a leszármazottai tartanak Ebnertől: a svájci üzleti életbe a nyolcvanas évek közepén berobbant pénzember volt az, aki az Union Bank of Switzerland (UBS) legnagyobb egyéni részvényeseként három éve kikényszerítette annak a Swiss Bank Corporationnel (SBC) való fúzióját. Szintén Ebner rámenős üzletpolitikájának lett az eredménye, hogy a Winterthur biztosítótársaság részvényesei belementek a Credit Suisse pénzintézettel való fúzióba. A Roche tulajdonosai azonban nem szabadulnak meg teljesen a szélsőjobboldali nézeteket hangoztató politikus-üzletemberrel, a tavalyi parlamenti választásokon az általa vezetett Svájci Néppárttal (SVP) nagy sikert elért Christoph Blocherrel évtizedek óta baráti kapcsolatokat ápoló Ebnertől. Roche-részvényeit ugyanis csak egyik cége, a Pharma Vision 2000 adja el, míg a svájci pénzember befektetési alapjait összefogó BZ-Gruppe nem dobja piacra a tulajdonában lévő, mintegy 14 százalékos szavazati jogot jelentő részvénypakettet. Jóllehet Ebner azzal indokolja Roche-részvényeinek részbeni eladását, hogy nem került be az igazgatótanácsba és nem vonták össze a kétféle részvényt, megfigyelők szerint erre más oka is van. A világ egyik legnagyobb, kizárólag gyógyszer- és biotechnológiai cégekre (például a brit Glaxo Wellcome-ra és a német-francia Aventisre) specializálódott befektetési alapjának számító Pharma Vision 2000 portfóliójának tőzsdei értéke - elsősorban a Roche részvényeinek árfolyamesése miatt - az első félévben 4,5 százalékkal, 2,61 milliárd svájci frankra esett vissza. Márpedig ehhez nem szoktak hozzá a befektetők, hiszen 1991-es létrehozása óta az alap átlagosan évi 24 százalékos növekedésre volt képes. A tavalyi évet 28 milliárd svájci frank forgalom mellett 5 milliárd frankos nyereséggel záró Roche részvényeinek árfolyamesését többek között az váltotta ki, hogy a gyógyszeripari részleg az idén rosszabbul teljesít a tervezettnél. A kényes befektetők kedvét szegte, hogy miközben a forgalom az első fél évben 11 százalékkal, 15 milliárd svájci frankra nőtt, az alaptevékenységnek számító gyógyszeripar eladásai „csak” 9,8 százalékkal emelkedtek. Az amerikai piacon ugyanis a vártnál kevesebb kelt el a korábban rendkívül népszerűnek számító fogyasztótablettából. Ez szakértők szerint ismét felhívta a figyelmet a Roche egyik alapvető problémájára: kevés olyan új, illetve kifejlesztés alatt álló készítménnyel rendelkezik, amely jelentősen lendíthetne eladásain. Növekedési kilátásait ugyanakkor kedvezőtlenül befolyásolta az is, hogy a brüsszeli hatóságok májusban nem engedélyezték az influenza elleni gyógyszerének európai uniós forgalomba hozatalát. Megfigyelők szerint az is nehezítheti a Roche helyzetét, hogy az amerikai piacon az év második felében lejár a gyógyszerei közül a negyedik legnagyobb forgalmat hozó nyugtató szabadalma. A cégvezetés már tavaly év végén elhatározta, hogy középtávon három fő tevékenységre, a gyógyszergyártásra, a diagnosztikára és a vitaminkészítésre összpontosít, ám az első fél évi pénzügyi adatok láttán hamarabb lépett. Bejelentette, hogy piacra dobja a parfümök alapanyagának készítésével foglalkozó Givaudan céget, amelynek tőzsdei eladásából megfigyelők szerint több mint 4 milliárd svájci frankot remélhet. Emellett közel 5 milliárd svájci frankot nyert azon, hogy 6 százalékot eladott a kaliforniai Genentech biotechnológiai cégben lévő 65 százalékos részesedéséből. Mindez visszakozást jelent a Roche kilencvenes évek elején indított stratégiájához képest, amelynek értelmében óvatos akvizíciókkal szélesíteni kívánta a gyógyszergyártáson túli tevékenységi körét. Ennek a stratégiának a jegyében lett a Genentech többségi tulajdonosa, majd vált a világ első számú orvosdiagnosztikaieszköz-gyártójává a német Boehringer Mannheim cég felvásárlásával (HVG, 1997. június 6.). Mindeközben nem feledkezett meg gyógyszeripari tevékenységének erősítéséről sem; ezt szolgálta az amerikai Syntex felvásárlása.
__label__felsőoktatás 0.962683 __label__egyetem 0.877487 __label__politika 0.600198 __label__külpolitika 0.546748 __label__demonstráció 0.109716 __label__belpolitika 0.0780882 __label__oktatás 0.063725 __label__pártpolitika 0.019134 __label__állampolgári@@jogok 0.00539494 __label__diplomácia 0.00447838 $$$ __label__geography__magyarország 1.00001 __label__felsőoktatás 0.977724 __label__egyetem 0.817585 __label__politika 0.782673 __label__organization__fidesz 0.699264 __label__organization__közép-európai@@egyetem 0.679189 __label__person__orbán@@viktor 0.658428 __label__geography__usa 0.51563 __label__külpolitika 0.422515 __label__person__soros@@györgy 0.206904 $$$ __label__aláírásgyűjtés __label__belpolitika __label__demonstráció __label__egyetem __label__felsőoktatás __label__oktatás geography__magyarország organization__közép-európai@@egyetem genre__cikk genre__címlapsztori author__riba@@istván year__2017 $$$ | CEU | NEMZETKÖZI FELHÁBORODÁS | HABONY-PROPAGANDA |, Kölcsönös elrettentés $$$ | CEU | NEMZETKÖZI FELHÁBORODÁS | HABONY-PROPAGANDA | Kölcsönös elrettentés Az amerikai kormányzat erőteljesebb fellépése mentheti meg a budapesti CEU-t, bár a magyar ellenzék is összeszedte az alkotmánybírósági vizsgálathoz szükséges aláírásokat. Közben egyre hangosabban háborog a konzervatív értelmiség is. A CEU ingatja meg Orbán Viktor hatalmát? Vagy a Társaság a Szabadságjogokért? Valóban olyan veszélyesek, hogy miattuk konfliktusba kell kerülni az Egyesült Államokkal és az EU-val? A miniszterelnök a „nemzeti érdek” fogalmát használja politikája körülírására, de persze „hogy mi tartozik ebbe, azt én mondom meg”. Az viszont még csak a messzi távolban sem látszik, miért lenne érdeke Magyarországnak ezeknek a konfliktusoknak a generálása. A miniszterelnök éppen szokásos „szabadságharcát” vívja, s eközben, mint egy csatatéren, mellékhadszíntérnek nevezi a CEU-t, nem törődve azzal, milyen magas szintű oktatást és kutatást folytató, nemzetközileg elismert egyetemet tehet tönkre ezzel. Egyelőre úgy tűnik, ez nem igazán érdekli Orbánt. Hiába a nemzetközi tiltakozás, az itthoni tüntetések sorozata, mindezt csak a Soros György által igazgatott hálózat aknamunkájának tartja. Hiába mondta el az amerikai külügyminisztérium helyettes államtitkára Budapesten, hogy kormányuk nagyon rossz néven veszi az amerikainak tekintett egyetem elleni eljárást, a Fidesz-vezetők ezt letudják azzal, hogy ez csak az Obama-érából itt maradt apparátus hangja, nem pedig a Trump-adminisztrációé. Még Németh Zsolt, a parlament külügyi bizottságának elnöke is képes volt ezt hangsúlyozni interjújában, pedig meggyőződéses atlantista lévén nyilván tudja, milyen károkat okoznak ezzel éppen a magyar–amerikai kapcsolatokban. Ugyanis úgy tűnik, elszámították magukat: Hoyt Yee helyettes államtitkár elmondta, hogy az ügyről folyamatosan tájékoztatják a Trump-adminisztráció egyik befolyásos tagját, a nemzetbiztonsági tanács orosz és kelet-európai ügyekben felelős tisztségviselőjét, Fiona Hillt. Vele egyébként találkozott Michael Ignatieff, a CEU rektora is, s a helyettes államtitkár ez után mondta azt, hogy egységes az amerikai kormányzat álláspontja a CEU ügyében, tehát nincs szakadás a régi és az új adminisztráció között ebben a kérdésben. Ez a konfliktus nem biztos, hogy Orbán kedve szerint dől majd el. Az EU-val folytatott csörtéjétől azonban, úgy tűnik, kevésbé kell tartania. Bár szokás szerint erőteljes kifogások hangzanak el az unióból, ezeket Orbán kisebb-nagyobb kompromisszumokkal eddig is kezelni tudta. Április végén újra terítékre kerül a politikája, ám aligha tudnak fogást találni rajta. Az Európai Néppártban már időről időre felmerül, hogy nem közéjük való a Fidesz, kizárására azonban jelenleg szinte semmi esély nincs. El lehet indítani Magyarország ellen az úgynevezett jogállamiság-mechanizmust is (Lengyelország ellen már elindult), ám ez évekig tartó „húzd meg, ereszd meg” folyamat lenne, s a végén esély sincs az országok egyhangú szavazatára az ügyben. Visszatérően fenyegetik Magyarországot az uniós támogatások megvonásával is, ez azonban már csak a következő, 2021-ben kezdődő uniós költségvetésre lehetne hatással. Hiába lobbizik tehát Jean-Claude Juncker, az Európai Bizottság elnöke, hogy Magyarországot már meg kellene valahogyan büntetni Orbán miatt, az unió gyakorlatilag képtelen arra, hogy egy ilyen politikát végigvigyen. Azt viszont Orbán jól látja, hogy Magyarországon egyelőre nincs, aki veszélyeztesse a Fidesz pozícióját. Bár bayerzsolti magasságokba vezető kiszólása alapján – mely szerint pártjának tábora jó érzésű emberekkel van tele, akiknek azonban viszket a tenyerük a sunyi, nyegle és pökhendi vádaskodások láttán – úgy tűnik, megérintette az elmúlt napok tüntetéssorozata. Pedig e demonstrációk éppen azt példázzák, hogy nem sok félnivalója van a jelenlegi hatalomnak. A CEU beszántásával szemben indult tüntetéssorozat mára elvesztette eredeti tartalmát, az Orbán lemondását skandáló, a városban céltalanul kóborló fiatalok nem tűnnek olyan acélos erőnek, amelyik meg tudná rendíteni a Fidesz vezetőit. Az ellenzéki pártok eddig hivatalosan távol tartották magukat ezektől a felvonulásoktól, persze kérdés, hogy van-e egyáltalán reputációjuk az ezeket szervezők körében. A tüntetések ikonjává egy önjáró mozgalmár, Gulyás Márton vált, aki 2010 óta már számos hasonló tettel hívta fel magára a figyelmet, mint amit a köztársasági elnöki palota vízfestékkel való megdobása miatt a napokban garázdaságként értékelt a bíróság (lásd Bírósági paca című írásunkat a Magyarország rovatban). A választások arányossá tételének követelésével Gulyás megpróbál a komolyabb politika vizeire evezni, ám ezzel valószínűleg csak az ellenzéki oldalon álló pártok-szervezetek mögötti tábort szeleteli tovább. A saját tábora miatt sem kell aggódnia Orbánnak, noha korábbi értelmiségi támogatói közül egyre többen fordítanak hátat neki. Ez most erősödött a CEU elleni hadjárat miatt. A habonyi primitív üzenetekhez méltó módon Orbán ezt úgy fordította le, hogy már a polgári, a Fidesszel korábban szimpatizáló értelmiség is idegen ügynökök hálójába került. A miniszterelnök értetlenkedett ezen, de láthatóan nem nagyon bánkódott rajta, inkább gyorsan tudtul adta, hogy a polgári értelmiségnek hol a helye, és hogyan kell gondolkodnia. De politikai világképében ő már régen leírta ezt a réteget, hatalmának fenntartásában se nem oszt, se nem szoroz, hogy néhány egykori híve nem hajlandó követni. Nem véletlenül beszélt G. Fodor Gábor kormányközeli politikatudós korábban arról, hogy a „polgári Magyarország” szlogen csak politikai termék volt, amit könnyen le lehet cserélni másra, akár sorosozásra, idegenügynöközésre is. Orbán értetlenségét látva nyílt levelet írt hozzá Király Miklós, az ELTE jogi karának egykori dékánja. Ő klasszikusan olyan valaki, akire ráillik a Fidesz-szimpatizáns polgári értelmiségi címke: tagja a jobboldali tudósokat tömörítő Professzorok Batthyány Körének, résztvevője volt Orbán évértékelőinek, s 2005-ben a Fidesz még alkotmánybírónak is jelölte. A hétvégén Facebook-oldalán megjelent levelében Király nagyon pontosan megfogalmazta, mi is az, ami a „magafajta” tudósnál kiverte a biztosítékot. Ez pedig a CEU elüldözése és az ehhez kapcsolódó, színvonal alatti törvényhozás és rágalomhadjárat mellett a magyar felsőoktatás kivéreztetése. A kancellári rendszer bevezetésének, az egyetemi bürokrácia felduzzasztásának, a Nemzeti Közszolgálati Egyetem létrehozásának és monopolhelyzetbe hozásának, az állami támogatás drámai csökkentésének Király szerint közös nevezője „az autonómia közvetett vagy közvetlen módon történő korlátozása, elvétele”. E lépések sorába illeszti a CEU elleni hadjáratot is; mint írja, nem ellehetetleníteni kellene az intézményt, hanem inkább „a nagy hagyományokkal rendelkező hazai tudományegyetemek, rangos szakmai műhelyek állami támogatását tartósan felemelni a CEU finanszírozásának szintjére”. A magyar és külföldi egyetemek közötti kapcsolatok szerves hálóját pedig értéknek kellene tekinteni, nem szétrombolni. Király azt írta meg, amit a Magyar Rektori Konferenciának vagy a Magyar Tudományos Akadémiának kellett volna. Bár sok, a CEU mellett kiálló vélemény hangzott el a felsőoktatásból és az Akadémiáról is, a rektorok közösen meglehetősen vérszegény szöveget tudtak kipréselni magukból; bár Lovász László MTA-elnök valóban fellépett például Áder János köztársasági elnöknél a lex CEU aláírása ellen, erőteljes, egységes akadémiai állásfoglalás nem született. Pedig csak a felsőoktatás és a tudományos élet járhat rosszul Orbánnak a CEU ellen vívott háborújával, a nemzetközi tudományos életbe való beágyazódás vagy a külföldi hallgatók Magyarországra csábítása jelentősen megnehezülhet a jövőben. A CEU például nagyon komoly összegeket nyert európai kutatási pályázatokon, s az egyetem elüldözése jelentősen csökkentené Magyarország kutatás-fejlesztési potenciálját. Mindez láthatóan nem hatja meg a legnagyobb kormánypártot, követik Orbánt az újabb háborújában. A CEU csak abban az esetben menekülhet meg, ha erőteljesebben szólnak rá a magyar kormányra a Trump-adminisztrációból, vagy ha sikerül az Alkotmánybíróságon megtorpedózni a lex CEU-t. Mindkettőre van egy kevés esély, hiszen az új amerikai adminisztrációban egyre erősödik például az oroszellenesség, s a putyini mintára vezetett orbáni hadjárat a CEU és a civil szervezetek ellen visszatetszést kelthet. Az LMP pedig közben sikeresen összeszedett egy alkotmánybírósági beadványhoz szükséges számú képviselőt a parlamenti pártokból. A kérelem elkészült, az aláírások után rövidesen mehet is az AB-re, azonban kérdés, hogy ott mikor hoznak a CEU jövőjét illetően döntést. Ha egyik sem történik meg hamarosan, akkor az egyetem napjai Budapesten meg vannak számlálva. RIBA ISTVÁN
__label__állami@@támogatás 0.994455 __label__ipar 0.651365 __label__versenyszabályozás 0.468801 __label__gazdaság 0.0408557 __label__távfűtés 0.0209742 __label__állami@@szektor 0.0103382 __label__villamosenergia-ipar 0.00782589 __label__áramszolgáltatás 0.00691384 __label__kártérítés 0.00308537 __label__energiaipar 0.00199777 $$$ __label__geography__magyarország 1.00001 __label__állami@@támogatás 0.998461 __label__gazdaság 0.461027 __label__organization__magyar@@villamos@@művek@@rt. 0.0851091 __label__versenyszabályozás 0.0396488 __label__villamosenergia-ipar 0.0185566 __label__kártérítés 0.00913564 __label__organization__mavir@@rt. 0.00649827 __label__távfűtés 0.00649827 __label__ipar 0.00447838 $$$ __label__állami@@támogatás __label__energiaipar __label__versenyszabályozás __label__villamosenergia-ipar geography__magyarország organization__magyar@@villamos@@művek@@rt. organization__pannon@@hőerőmű@@zrt. genre__hír year__2008 $$$ Pereskedő erőművek $$$ Pereskedő erőművek Keresetet indított a pécsi Pannon Hőerőmű Zrt. az Európai Közösségek Elsőfokú Bíróságánál, kérve, semmisítse meg az Európai Bizottság (EB) júniusi határozatát a magyarországi hosszú távú áramvásárlási megállapodások (htm-ek) keretében nyújtott állami támogatásról. Ebben az EB megállapította, hogy a Magyar Villamos Művek Zrt. és a villamosenergia-termelők 2010–2024-ig érvényes htm-jei a belső piaccal összeegyeztethetetlen állami támogatást tartalmaznak, ezért a magyar kormány 2008 végéig mondja fel azokat, és fizettesse vissza a termelőkkel a jogtalanul kifizetett támogatást (HVG, 2008. június 14.). Az EB súlyos eljárási hibákat követett el – állítja a Pannon Hőerőmű, és vitatja, hogy az MVM-mel kötött htm-ben alkalmazott kompenzáció állami támogatásnak minősül. Információink szerint hasonló keresetet nyújtott be az EB ellen a Csepeli Áramtermelő Kft. is. Az EB 2005 novemberében kezdeményezett vizsgálatot a magyarországi htm-ek ügyében, amit a Budapesti Erőmű Zrt. már 2006 márciusában megtámadott az Elsőfokú Bíróságon, de ítélet azóta sincs.
__label__informatika 0.250923 __label__internet 0.00782589 __label__információszolgáltatás 0.00151118 __label__e-közigazgatás 0.000789366 __label__adatvédelem 0.000468313 __label__társadalom 1e-05 __label__történelem 1e-05 __label__pénzügy 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__informatika 0.839744 __label__organization__európai@@innovációs@@és@@technológiai@@intzézet 0.00523013 __label__organization__sulinet 0.00272499 __label__internet 0.00219272 __label__kormányprogram 0.00193673 __label__organization__idom@@rt. 0.00176461 __label__organization__közigazgatási@@és@@elektronikus@@közszolgáltatások@@központi@@hivatala 0.00165848 __label__organization__oktatáskutató@@intézet 0.00165848 __label__organization__economist@@intelligence@@unit 0.00146506 $$$ __label__internet __label__befektetés geography__magyarország genre__cikk genre__keretes year__2001 $$$ Erősödő kormányzati szerepvállalás a hazai információs társadalom kiépítésében $$$ Erősödő kormányzati szerepvállalás a hazai információs társadalom kiépítésében Felgyorsulhat az információs társadalom kiépülése Magyarországon, mivel a kormányzat az elmúlt időszakban számos bejelentéssel igazolta jelentős szerepvállalási szándékát: két év alatt 40 milliárd forint az információs társadalom kiépítésére, 30 ezer család számítógéphez juttatása, elektronikus kormányzati projekt (szakértők szerint tízmilliárdos várható költséggel), törvény az elektronikus aláírásról, a Linux magyarításának támogatása és a Nemzeti Információs Társadalom Stratégia első változata. A Nemzeti Információs Társadalom Stratégia első verzióját Stumpf István kancelláriaminiszter hozta nyilvánosságra május 17-én. A 3-5 éves stratégia céljai között szerepel a kormányzati ügyvitel elektronizálása, a számítógépes oktatás és a távmunka elősegítése, az elektronikus kereskedelem ösztönzése, a nemzeti kultúrkincs digitalizálása, az önkormányzatok informatikai rendszerének javítása, a hátrányos helyzetűek esélyegyenlőségének megteremtése, a digitális aláírás bevezetése és az egységes hírközlési törvény elfogadása. Várhatóan szeptemberben kezdheti meg működését a Nemzeti Tartalomszolgáltató Központ. A központi költségvetésből finanszírozott intézmény levenné az egyetemek és könyvtárak válláról a kiadványok beszerzésének gondját, és az interneten tenné őket hozzáférhetővé az egyetemi oktatók, hallgatók és a tudományos kutatók számára. A magyar és nemzetközi szakirodalom digitalizált formában történő terjesztésére a központ kiépítését öt-tíz fővel és 550 millió forintos költségkerettel kezdik meg. A Széchenyi-terv keretéből kétmilliárd forintot szán a magyar kormány arra a célra, hogy támogassa a családok számítógéphez jutását. Ez az összeg körülbelül harmincezer PC-re elég. A jelenlegi program a 2000 őszén kísérleti jelleggel meghirdetett CsaládiNet program mintájára épül. A gépeket közbeszerzési pályázat keretében vásárolják majd meg, előreláthatólag több cégtől. A számítógépeket a jelentkezők a kitöltött kérdőívek tanúsága szerint főleg munkára, tanulásra és internetezésre kívánják felhasználni. A pályázat iránt elsősorban értelmiségiek érdeklődnek: az igénylők 51 százaléka felsőfokú végzettségű, 36 százaléka érettségizett. A jelentkezők több mint 30 százaléka dolgozik vezető beosztásban, 45 százalékuk szellemi, 17 százalékuk fizikai munkát végez. 27 százalékuk 50 ezer forint alatti, 51 százalékuk pedig 50 és 100 ezer forint közötti keresetből él. Az elektronikus aláírásról szóló magyar törvény parlamenti elfogadása jól halad, így lehetséges, hogy ősszel hatályba lép az erről szóló törvény – jelentette be az Informatikai Kormánybiztosság főosztályvezetője. A közép-európai régióban eddig csak Csehországban alkottak hasonló jogszabályt. A magyar törvény az EU jogharmonizációs szabályainak és a nemzetközi szabályozásnak is megfelelő formában kerül majd a joggyakorlatba, állítják az illetékesek. Az elektronikus aláírás így biztonságosabb hitelesítési forma lesz, mint a hagyományos aláírás és pecsét. A kód feltörése esetén a szolgáltatókat anyagi felelősség terheli majd, ezért kötelesek felelősségbiztosítást kötni.
__label__politika 0.831153 __label__fasizmus 0.115971 __label__terrorizmus 0.016413 __label__történelem 0.0159164 __label__hungarizmus 0.00272499 __label__jelképek 0.00233316 __label__rongálás 0.00054578 __label__kábítószer-fogyasztás 0.000513336 __label__belpolitika 0.000497857 __label__bőrfejűek 0.000482855 $$$ __label__geography__németország 0.999206 __label__organization__vörös@@hadsereg@@frakció@@(raf) 0.268951 __label__politika 0.212079 __label__fasizmus 0.112805 __label__művészet 0.0408557 __label__person__joachim 0.0209742 __label__organization__npd 0.0197291 __label__person__gauck 0.0159164 __label__geography__new@@york 0.0109969 __label__elnökválasztás 0.0106625 $$$ __label__politika __label__terrorizmus geography__németország person__klar person__christian organization__vörös@@hadsereg@@frakció@@(raf) genre__hír year__2008 $$$ Merénylő a színpadon $$$ Merénylő a színpadon Mégis korábban szabadulhat a börtönből Christian Klar, a német Vörös Hadsereg Frakció (RAF) egykori terroristája. A stuttgarti bíróság szerint Klar nem jelent többé veszélyt a társadalomra. A kilenc rendbeli gyilkosságért 26 évvel ezelőtt életfogytiglanra ítélt, polgári származású, most 56 éves Klar nem ismerte személyesen a RAF-alapítók „nagy generációját”: akkor csatlakozott a mozgalomhoz, amikor Ulrike Meinhof és Andreas Baader már börtönben ült. A RAF ismertebb akciói közül Klar nevéhez fűződik Jürgen Pontónak, a Dresdner Bank elnökének 1977-es meggyilkolása. Ő maga soha nem beszélt a merényletek részleteiről. Sőt megbánást sem volt hajlandó tanúsítani, mondván: az a harc, amelyet a RAF a társadalmi igazságtalanságok ellen folytatott, nem ismeri az ilyen érzelmeket. Ez volt az oka annak, hogy több társától eltérően eddig nem engedték el büntetésének hátralévő részét. Kegyelmi kérvényét Horst Köhler államfő 2007-ben – miután személyesen hosszan elbeszélgetett Klarral – elutasította. A mostani bírói döntés értelmében januárban – öt év próbaidővel – szabaduló Klarnak színpadtechnikusi állást ajánlott fel a berlini Brecht-színház intendánsa, Claus Peymann.
__label__játékipar 0.822199 __label__szórakoztatóipar 0.228166 __label__múzeum 0.103759 __label__videojáték 0.103759 __label__szerencsejáték 0.0433758 __label__szabadidő 0.0275953 __label__gyermekek@@helyzete 0.0197291 __label__kultúra 0.0145136 __label__fotóművészet 0.00942259 __label__vagyon@@elleni@@bűnesetek 0.00735583 $$$ __label__geography__magyarország 0.998876 __label__játékipar 0.651365 __label__gyermekek@@helyzete 0.132974 __label__szórakoztatóipar 0.132974 __label__kultúra 0.063725 __label__múzeum 0.0488678 __label__autótartás 0.0216253 __label__iparművészet 0.0169249 __label__geography__budapest 0.0140736 __label__szerencsejáték 0.00758724 $$$ __label__játékipar __label__kultúra __label__történelem geography__magyarország genre__cikk author__sághy@@erna year__2011 $$$ Megelevenedő retró játékok, Nosztalgiajárat $$$ Megelevenedő retró játékok Nosztalgiajárat Amatőr gyűjtők sorát termelte ki és a jelen játékiparát is megihlette a letűnt szocialista évtizedek játékkultúrája. Szabad idejében régi játék autókat bütyköl egy bérelt műhelyben M. Székely László buszsofőr, akit meglett férfikorban kapott el a játékszenvedély. Pontosabban annak második hulláma. A hetvenes években őt és öccsét elhalmozták a szülők játékokkal, de arra is megtanították őket, hogyan kell óvni a kincseket. Amikor kinőttek az autózásból, édesanyjuk nagy faládába csomagolta a játékokat, remélve, hogy egyszer majd a fiúunokák fognak velük játszani. Csakhogy a két családban három kislány született. 2003-ban a láda valahogy mégis lekerült a padlásról, és előjöttek a gyerekkori emlékek. M. Székelynek ekkor új korszak kezdődött az életében: felfedezte az ócskapiacokat, hiányzó alkatrészeket vadászott, majd a meglévőkhöz hasonló játékrégiségeket vásárolt, és még a játékgyárak története is lázba hozta. Az egykori, 1993-ban végleg bezárt Lemezárugyár termékei lettek a kedvencei – a törpeautó, a tolatómozdony, a holdrakéta, a lendkerekes autók, a Lendület motorkerékpár, a holdautó meg a többiek. A Retro Laci „művésznéven” ismertté vált, s játéktörténeti internetes oldalt üzemeltető restaurátor-gyűjtőnek több száz darabos, a hatvanas-hetvenes-nyolcvanas években gyártott játékkollekciója van. És nincs egyedül. A gyűjtők kedvenc beszerzési helye a Verseny utcai és a Petőfi Csarnok melletti bolhapiac, no meg a Nagykőrösi úti, az „Ecseri”. Retro Laci az utóbbit kerüli, mert szerinte a dörzsölt árusok horribilis összegeket kérnek egy-egy ritkaságért. Fő beszerzési forrásai a hajléktalanok, lomtalanításkor rendszerint ők bukkannak hasznavehetetlen állapotú, régi játékokra. Kincs lehet egy-egy háromkerekű, horpadt lendkerekes jármű, s ha kell, több roncsból állít elő egy épet. Néhány éve kiderült, bizonyos hobbik tudományos célt is szolgálhatnak: a 2009-ben elindított Műszaki örökség program a technika- és ipartörténeti emlékek magángyűjtőit fogja össze és látja el szakmai munícióval. Ennek egyik eredménye, hogy magánkollekciók anyagának felhasználásával a múlt héten megnyílt A szocializmus játékszerei című kiállítás a Magyar Műszaki és Közlekedési Múzeumban. „Nekem is volt ilyen!” – ez a leggyakoribb mondat, amely a múzeumi vitrinek között elhangzik, miközben őszes halántékú urak és hölgyek idézik fel lelkendezve gyermekkoruk egy-egy epizódját. Kétségtelen, a kiállítás fő célcsoportja a negyvenes-ötvenes-hatvanas korosztály. Gyermekeik, unokáik meglepetten nézegetik a kopott színű, led-ektől és digitális kijelzőktől mentes játékokat. Az 1950-től gyártott, pénzverdei játék vasutat és a többi, terepasztalon körbe-körbe futó vonatot persze minden korosztály csodálja. A Kádár-kor első évtizedeiben csak hosszú várakozás után lehetett hozzájutni igazi személyautóhoz, de a gyerekek között is státusszimbólum volt a beülős, pedálos Moszkvics vagy a „lábbal lökdösős” Volga – mindkettő a Szovjetunió játékiparának terméke. Csak a kiváltságosok engedhették meg maguknak, hogy ilyen drága holmival lepjék meg gyereküket, a hatvanas-hetvenes években a többség csak a Corvin Áruház játékosztályán csodálhatta álmai elérhetetlen tárgyát. A múzeum falai között ismét átélhető a gyermekkori vágyakozás: a látogatók beindíthatják a modellvasutakat és a versenyző kisautókat, korabeli híradók, plakátok és fényképek propagálják az egykori játékvásárokat, a felelevenített karácsonyi jelenetben pedig régi-új diafilm pörög. A két világháború közötti polgári világ jellegzetes lemez- és fajátékai nyomán az utángyártóipar kialakította a szocialista korszak játékszereit, s a kínai termékek mellett mára magyar gyártók reprintjei is megjelentek a piacon – igaz, a vérbeli gyűjtők ezekkel nem foglalkoznak. SÁGHY ERNA
__label__olajipar 0.984104 __label__fúzió 0.692652 __label__energiaipar 0.0302246 __label__ipar 0.0244331 __label__privatizáció 0.019134 __label__külföldi@@befektetés 0.00395541 __label__földgázkitermelés 0.00308537 __label__alumíniumipar 0.00193673 __label__béketárgyalás 0.00182021 __label__bányászat 0.00176461 $$$ __label__geography__oroszország 1.00001 __label__olajipar 0.995255 __label__fúzió 0.47659 __label__organization__jukosz 0.0716012 __label__organization__szibnyefty 0.0488678 __label__privatizáció 0.0321107 __label__person__potanyin 0.0136468 __label__organization__gazprom 0.0132328 __label__person__mihail 0.0106625 __label__person__szergej 0.0103382 $$$ __label__olajipar __label__fúzió geography__oroszország organization__jukosz organization__jukszi organization__szibnyefty genre__cikk author__vida@@lászló year__1998 $$$ Orosz olajipari fúzió, Elefántnász $$$ Orosz olajipari fúzió Elefántnász Még legfeljebb csak papíron létezik, de vezetői máris a világ legnagyobb olajtársaságai között emlegetik azt a Jukszi nevű orosz holdingot, amely a Jukosz és a Szibnyefty minap bejelentett fúziója nyomán az ígéretek szerint még az idén megkezdi működését. Ha a Jukszi életképesnek bizonyul, a Lukoiltól átveheti a vezető szerepet az orosz piacon. „Az orosz vállalatok versenyezzenek csak külföldön, de idehaza meg kell egyezniük egymással” – e szavakkal kommentálta Viktor Csernomirgyin orosz kormányfő azt a szenzációs bejelentést, miszerint a második és hatodik legnagyobb orosz olajtársaság, a Jukosz és a Szibnyefty még az idén összeolvad. Az erről szóló szándéknyilatkozatot a Menatep Bank ipari holdingjához, a Roszpromhoz tartozó Jukosz elnöke, Mihail Hodorkovszkij és Jevgenyij Svidler, az állítólag hárommilliárd dolláros magánvagyonával a leggazdagabb orosz üzletembernek számító Borisz Berezovszkij ellenőrizte Szibnyefty (HVG, 1997. május 24.) pénzügyi alelnöke írta alá. Az esemény fényét emelte, hogy Csernomirgyin miniszterelnök és Szergej Kirijenko energetikai miniszter személyesen is megjelent, ezzel mintegy jelezve: az orosz kormány versenyhivatala aligha támaszt majd kifogásokat a fúzióval kapcsolatban. Sőt, Kirijenko egy nyilatkozatában közölte, hosszú távon az ágazatban csak néhány, évi 30 és 70 millió tonna közötti kitermelési kapacitással rendelkező olajtársaságnak van helye. Az új Jukszi nevű holding – amelynek alaptőkéjén 60:40 arányban osztozik a Jukosz és a Szibnyefty – valóban példát mutathat. A Jukosz és a Szibnyefty által korábban megvásárolt két kisebb olajtársaságot, a Vosztocsnaját (VNK) és a Vosztocsno-Szibirszkaját (VSZNK) is magában foglaló Jukszit Hodorkovszkij szerint 3,2 milliárd tonnányi feltárt szénhidrogénkészlete miatt máris megilleti a világelsőség a magánkézben lévő olajtársaságok között, s az oroszországi olajkitermelés 22 százalékának megfelelő, csaknem 66 millió tonnás tavalyi teljesítménye alapján is a harmadik legnagyobb olajvállalat a világon (a Jukosz tavaly 47,3 millió tonna olajat hozott felszínre, s ebből – részben feldolgozott formában – 12,1 millió tonnát exportált, amivel becslések szerint 10,2 milliárd dollárnyi árbevételt ért el). Az mindenesetre már biztos, hogy a Jukszi a Lukoilt megelőzve piacvezetővé válik Oroszországban. A fúzió távolabbi célja egy nemzetközileg is versenyképes vertikálisan integrált olajtársaság megteremtése, évi 100 millió tonna kőolaj felszínre hozása. Rövid távon is ambiciózusak a Jukszi tervei: Hodorkovszkij szerint hamarosan három olajtársaság, az Onako, a Szlavnyefty és persze a zsíros falatnak látszó Rosznyefty privatizációjában is indulni kívánnak. A négy vállalat először közös holdingban, de még önállóságát megőrizve működik tovább, és csak később, a fúzió második szakaszában olvadnak össze. Hodorkovszkij szerint azonban az egész folyamatnak még az idén le kell zárulnia, ám a technikai részletek egyelőre homályban maradtak. Ez az első eset Oroszországban, amikor egy ilyen méretű holding nem a kormány, hanem a részvényesek saját kezdeményezésére jön létre – húzta alá a Kommerszant-Daily moszkvai üzleti napilap. A Jukszi elnöke Hodorkovszkij lesz, aki az aláírási ceremónia utáni sajtóértekezleten elmondta: a felek viszonylag gyorsan, mindössze egy hónapig tartó megbeszélések után jutottak megállapodásra. Ennek oka, hogy Hodorkovszkij értékelése szerint a két cég ideálisan kiegészíti egymást: a Jukosz és a Szibnyefty kitermelő és feldolgozó vállalatai földrajzilag viszonylag kompaktan helyezkednek el, ami jelentős költségmegtakarítást jelent. Másfelől viszont a Jukosz és a Szibnyefty 15 kereskedelmi vállalatának értékesítési hálózata az ország területét lényegében a nyugat-szibériai Tomszktól egészen Oroszország nyugati határáig lefedi. Igaz, a Jukosznak és a Szibnyeftynek is megvannak a maga belső problémái. A Jukszi három leendő leányvállalatának – a Juganszknyeftyegaznak, a Szamaranyeftyegaznak és az Oroszországban a legkorszerűbbnek számító omszki kőolaj-finomítónak – is rendezetlen köztartozásai vannak. Ebben az összefüggésben szakértők rámutatnak, hogy a Szibnyefty pénzügyi tartalékainak segítségével az állandó cash flow gondokkal küszködő Jukosz rendbe teheti pénzügyeit. A VNK révén a Jukoszhoz került Tomszknyeftyben és a tomszki petrolkémiai kombinátban viszont erős ellenzéke van az önállóság feladásának, ami még komoly fejfájást okozhat a Jukszi vezérkarának. Mint némely itteni elemző megjegyezte, Csernomirgyin leplezetlen elégedettsége érthető. Hiszen amikor 1992-ben az orosz kormányzat a szovjet érából örökölt egységes irányítás alatt álló kőolajipar átalakítását és részleges magánosítását fontolgatta, a döntés-előkészítők szeme előtt az a cél lebegett, hogy néhány nagy, a nemzetközi multikkal is versenyképes konszernt hozzanak létre. Ezzel is új életet kívántak lehelni a könnyen kitermelhető lelőhelyek kiapadása, a tőkehiány és a csapnivaló menedzsment miatt súlyos válságban lévő – ám az exportbevételek egyik hagyományos forrásaként kulcsfontosságú – ágazatba. Ennek ellenére azonban 1993 és 1995 között a különböző lobbyk nyomására az eredetileg elképzelt öt-hat helyett tucatnyi, egymással konkuráló olajtársaság jelent meg az orosz piacon. Ez utóbbiak újraintegrálódásához sokak szerint az utolsó még állami kézben lévő nagy olajcég, a Rosznyefty többször elhalasztott privatizációja adhatja meg a végső lökést. Merthogy a Jukosz és a Szibnyefty e tekintetben szóba jöhető ellenfelei között a legkomolyabbnak az az Onekszimbank érdekkörébe tartozó Szidanko olajtársaság tűnik, amely ősszel a 10 százaléknyi tulajdonrész erejéig betársult British Petroleummal közösen pályázik majd a Rosznyefty áruba bocsátandó részvénypakettjeire. De a privatizációban való részvételét fontolgató Gazprom sem maradt tétlen: előbb a Lukoillal kötött együttműködési megállapodást, majd a konzorciumba bevonták a Royal Dutch/Shellt is. Ilyen körülmények között mind Hodorkovszkij, mind Berezovszkij számára nyilvánvalóvá válhatott, hogy külön-külön esélyük sincs a győzelemre. A legutóbbi hivatalos közlések szerint egyébként a még az idei első fél évben lebonyolítandó Rosznyefty-privatizáció tétjét jelzi, hogy sajtóértesülések szerint a Jukszi is külföldi partnert keres, állítólag előrehaladott tárgyalások folynak az amerikai Amocóval és az Exxonnal. Más értesülések szerint viszont még nem dőlt el végérvényesen, lehetővé teszi-e egyáltalán az orosz kormány a külföldiek számára a részvételt a Rosznyefty privatizációjában, ám akármilyen döntés születik is, a Jukszi létrehozásával a Jukosz és a Szibnyefty pozíciói sokat javultak. Elemzők ugyanakkor felhívják a figyelmet arra, hogy a Jukosz mögött álló Menatep egyedül nem tud megfelelő banki hátteret nyújtani a Jukszinak. Ezért nem is keltett igazi meglepetést, hogy a Jukszi létrehozásáról szóló memorandum aláírásán megjelent az SZBSZ-Agro bank és a főként médiaérdekeltségeiről ismert Moszt-csoport első embere, Alekszandr Szmolenszkij és Vlagyimir Guszinszkij is. Az orosz sajtóban újabban „négyekként” emlegetett pénzügyi-ipari tömörülést a pillanatnyi közös politikai érdekeken – az Anatolij Csubajsz és Borisz Nyemcov első miniszterelnök-helyettessel való szembenálláson és Csernomirgyin kormányfő mint majdani potenciális elnökjelölt támogatásán – túlmenően szoros üzleti kötelékek is összefűzik. Így például a Menatep és az SZBSZ-Agro – melyek egyes moszkvai értesülések szerint maguk is fúzióra készülnek – annak idején egymással együttműködve biztosította Berezovszkij számára a Szibnyefty megszerzéséhez szükséges pénzügyi forrásokat. A Moszt-csoport hasonlóképpen segített a Menatepnek, illetve a Jukosznak a VNK megvásárlásakor. Közben Berezovszkij kiterjedt médiabirodalma – mindenekelőtt a legnézettebb országos közszolgálati tévécsatorna, az ORT révén – gondoskodott arról, hogy a partnereknek jó legyen a sajtójuk. VIDA LÁSZLÓ (Moszkva)
__label__műkincs 0.00885735 __label__kárpótlás 0.0062999 __label__levéltár 0.00133502 __label__kormányülés 0.000366971 __label__történelem 1e-05 __label__társadalom 1e-05 __label__pénzügy 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__oroszország 0.999593 __label__person__borisz 0.0179962 __label__műkincs 0.016413 __label__kárpótlás 0.00713143 __label__person__csernomirgyin 0.0043415 __label__person__anatolij 0.0036036 __label__person__kirijenko 0.00349342 __label__geography__vatikán 0.00299103 __label__organization__orosz@@pravoszláv@@egyház 0.00281093 __label__organization__bank@@moszkvi 0.00193673 $$$ __label__műkincs geography__oroszország genre__hír year__1997 $$$ A Jelcin-vétó vétója $$$ A Jelcin-vétó vétója Kedden – Borisz Jelcin elnök korábbi vétóját felülbírálandó – az orosz parlament felső háza változatlan formában ismét megszavazta azt a törvényt, amely a második világháború alatt és után a Szovjetunióba hurcolt kulturális javakat származási helyüktől függetlenül orosz tulajdonná nyilvánítja. Miután ugyanez az aktus márciusban már megtörtént az alsóházban is, Jelcinnek hét napon belül alá kell írnia a törvényt, amely a közzététellel hatályba is lép. Mihail Svidkoj orosz kulturális miniszterhelyettes a szavazás után megerősítette a Reuters hírügynökségnek: Jelcin élni fog azzal a jogával, hogy az alkotmánybírósághoz forduljon a szerinte nemzetközi jogot és alkotmányt is sértő törvény megsemmisítéséért. Svidkoj sajnálkozott, hogy a műkincsek vissza nem adását az orosz parlamentben is sokan kompenzációnak tekintik a Szovjetunió második világháborús szenvedéseiért. Mint megjegyezte: „a képviselők gyakran szavaznak a szívükre hallgatva, nem pedig a jogszabályoknak megfelelően”.