__label__tudomány 0.0488678 __label__régészet 0.0267693 __label__fotóipar 0.00971848 __label__közérdekű@@adat 0.00885735 __label__műemlék 0.00713143 __label__levéltár 0.00670285 __label__információszolgáltatás 0.00539494 __label__hadiipar 0.00461957 __label__biztonságtechnika 0.00395541 __label__kultúra 0.00371725 $$$ __label__geography__magyarország 1.00001 __label__geography__izrael 0.0420977 __label__gazdaság 0.0100236 __label__régészet 0.00942259 __label__temetkezés 0.00885735 __label__tudomány 0.00491541 __label__műszeripar 0.0043415 __label__geography__eger 0.00408014 __label__geography__diósgyőr 0.00226185 __label__radioaktív@@hulladék 0.0021257 $$$ __label__kultúra __label__műemlék __label__régészet __label__történelem __label__tudomány geography__magyarország genre__hír year__2008 $$$ Virtuális várak $$$ Virtuális várak Térhatású fotókon mutatja be a középkori magyar várakat egy nemrég indult honlap, amelyet egy lelkes dunaújvárosi informatikus jegyez. Vígvári Tamás szponzorok nélkül, hobbiból készítette el és tette fel az internetre a romok 3D-s fotóit. A sztereófotók színszűrős papírszemüveggel nézve állnak össze térhatású képpé. Míg az így készült képek a várakhoz inkább a látvány, a romantika oldaláról közelítenek, a hivatásos várkutatásban számos új eredmény született a közelmúltban a légi fotózásos romkutatás révén. Azt korábban is tudtuk, hogy fentről nézve még akár a teljesen elszántott egykori építmények is észlelhetővé válnak, mert a növényzet, a talaj más rajzolatot mutat. 1990 óta azonban – a különféle tilalmak megszűnésével – lényegesen egyszerűbbé is váltak a régészeti célú légi felderítés feltételei – mondta a HVG-nek Miklós Zsuzsa régész, aki a „várra utaló jelek” alapján nemrég minden eddiginél bővebb feldolgozását adta közre a Tolna megyében föllelhető erődítményeknek. A légi kutatással még az őskori földvárak, kuruc kori sáncok is föltérképezhetővé váltak. A munka most Pest megyében folytatódik.
__label__állatvédelem 0.0583558 __label__természetvédelem 0.0106625 __label__állatállomány 0.00507033 __label__hulladék 0.0036036 __label__állategészségügy 0.00264167 __label__bűnözés 0.00199777 __label__nemzetközi@@szerződés 0.00171072 __label__csomagolóanyag 0.00121659 __label__vagyon@@elleni@@bűnesetek 0.000742181 __label__szabadalom 0.00071967 $$$ __label__geography__kína 0.822199 __label__állatvédelem 0.50001 __label__természetvédelem 0.187143 __label__geography__magyarország 0.140346 __label__állatállomány 0.0124417 __label__méhészet 0.0109969 __label__nemzetközi@@szerződés 0.00758724 __label__külpolitika 0.00670285 __label__szabadalom 0.00507033 __label__organization__unicef 0.0036036 $$$ __label__állatvédelem __label__természetvédelem geography__kína genre__hír year__2017 $$$ KÍNAI ELEFÁNTCSONT-TILALOM, Történelmi tett $$$ KÍNAI ELEFÁNTCSONT-TILALOM Történelmi tett Az elefántcsont kereskedelmének és feldolgozásának teljes tilalmát jelentette be Kína. Március 31-étől lép életbe a tiltás a kereskedelmi helyekre és a feldolgozóüzemekre, az év végéig pedig valamennyi bejegyzett kereskedőnek és csontfaragónak fel kell hagynia a tevékenységével. Környezetvédők történelmi jelentőségű lépésnek mondják a pekingi határozatot, hiszen az elefántcsont globális forgalmának több mint kétharmadát az ázsiai ország bonyolítja le. Kínában az elefántcsont kilója ezer dollár felett van, és a világ legnagyobb agyarpiaca jelentős szerepet játszott abban, hogy évente húszezer elefántot gyilkoltak le az afrikai orvvadászok. Bár az elefántcsont nemzetközi kereskedelmét már 1989-ben betiltották, számos országban tovább működhettek a nemzeti piacok, ami miatt az utóbbi hét évben Afrika elefántállománya a harmadával csökkent.
__label__közbeszerzés 0.959164 __label__állami@@támogatás 0.27514 __label__reklám 0.129413 __label__pr-tevékenység 0.100889 __label__marketing 0.0737063 __label__rendezvényszervezés 0.00523013 __label__nemzetpropaganda 0.00349342 __label__üzleti@@tanácsadás 0.00146506 __label__vállalkozásélénkítés 0.00146506 __label__uniós@@támogatás 0.000839589 $$$ __label__geography__magyarország 1.00001 __label__közbeszerzés 0.999593 __label__állami@@támogatás 0.979678 __label__pr-tevékenység 0.168867 __label__nemzetpropaganda 0.063725 __label__szponzorálás 0.0321107 __label__rendezvényszervezés 0.0275953 __label__organization__bell@@and@@partners@@kereskedelmi@@és@@szolgáltató@@kft. 0.0128312 __label__organization__nemzeti@@fejlesztési@@hivatal 0.0116973 __label__organization__mahir@@kiállítás@@és@@rendezvény@@kft. 0.0106625 $$$ __label__bank __label__közbeszerzés __label__marketing geography__magyarország organization__berg@@média@@kft. organization__magyar@@fejlesztési@@bank@@rt. genre__hír year__2005 $$$ FÉLMILLIÁRDOS MFB-TENDER $$$ FÉLMILLIÁRDOS MFB-TENDER Nettó 450 millió forintért ad fel hirdetéseket, szervez tévé- és rádiókampányt és alakítja ki az állami tulajdonú Magyar Fejlesztési Bank Rt. (MFB) új arculatát az idén a hárommillió forintos törzstőkéjű, magánszemélyek tulajdonában álló Berg Média Budapest Reklámügynökség Kft. A fejlesztési bank gyorsított tárgyalásos közbeszerzési eljárással választotta ki a megfelelő médiaügynökséget, amit a közbeszerzési törvény csak „rendkívüli sürgősség” esetén enged meg. A sietséget az előző évi keret kifogyásával magyarázták a banknál, amelynek pályázatán a Berg mellett még a MindShare Médiaügynökség Kft. indult. A nyertes a szocialistákhoz közel állónak mondott vállalkozók kezében lévő ESMA Spanyol-Magyar Reklám Kft.-t veszi be olyan alvállalkozónak, amely a pályázat ellenértékének több mint tíz százalékáért dolgozik majd. A Berg több állami megrendelést is elnyert, jelenleg az Informatikai és Hírközlési Minisztériumnak, a Nemzeti Fejlesztési Hivatalnak és a Magyar Turizmus Rt.-nek is dolgozik.
__label__rendőrség 0.327678 __label__bűnüldözés 0.0695518 __label__társadalom 0.0244331 __label__közlekedés 0.0216253 __label__bűnmegelőzés 0.0113418 __label__közbiztonság 0.00713143 __label__biztonsági@@szolgálat 0.0043415 __label__katasztrófavédelem 0.0021257 __label__közigazgatás 0.00142036 __label__közúti@@közlekedés 0.00129431 $$$ __label__geography__ausztria 0.615098 __label__rendőrség 0.27514 __label__bűnüldözés 0.0675567 __label__társadalom 0.063725 __label__bűnmegelőzés 0.0132328 __label__közlekedés 0.00670285 __label__geography__bécs 0.00371725 __label__geography__magyarország 0.00349342 __label__határőrség 0.00299103 __label__biztonsági@@szolgálat 0.00299103 $$$ __label__bűnüldözés __label__közbiztonság __label__rendőrség geography__ausztria genre__cikk author__földvári@@zsuzsa year__2005 $$$ BEZÁR AZ OSZTRÁK CSENDŐRSÉG, Rend a csenddel $$$ BEZÁR AZ OSZTRÁK CSENDŐRSÉG Rend a csenddel Ausztriában - 150 esztendős hagyománynak véget vetve - júliustól összevonják a rendőrséget és a vidéken szolgáló csendőrséget. „Hétszer hét az negyvenkilenc” - ezek az újszülött első szavai. Túl okos ez a gyerek, ki kell operálni az agya felét - döntenek az orvosok. És mivel a baba még mindig túl értelmes, újra és újra felezik az agyát. A doktorok akkor nyugszanak meg, amikor a sokadik műtét végén a csecsemő megszólal: „Jó reggelt, közúti ellenőrzés!” A bécsi rendőrvicc jól érzékelteti, hogy Ausztriában sem értékelik túl sokra a fakabát - vagy ahogyan errefele hívják: a Bulle - szellemi képességeit. A közvélemény azonban eddig különbséget tett a személytelen, zöld ruhás, többnyire zordon városi rendőrök és a kedélyesebb, szürke uniformisban pompázó vidéki csendőrök között. Ez utóbbiak afféle mindenesek, körzetükben ők felügyelik a rendet, segítenek az elesetteken, fegyelmezik a randalírozókat, lefülelik a bűnösöket. A csendőr mindenkit ismer, mindenért felel. Ha valaki gyanús neki, figyeli, szükség esetén eljár vele szemben, letartóztatja, a bíróság előtt tanúskodik ellene. A városi rendőrségen viszont szigorú munkamegosztás és hierarchia van, más a járőr, más a nyomozó és így tovább. Eleddig egyébként egymástól gondosan megkülönböztetett szervezethez tartoztak a csendőrök és a rendőrök, és más-más politikai befolyás alatt is álltak. Míg a többnyire szociáldemokrata többségű városok a rendőrséget igyekeztek hatáskörükbe vonni, a vidéki rendőrségre, azaz a csendőrségre inkább a kereszténydemokrata Néppártnak sikerült rátennie a kezét. Július 1-jétől mindez a múlté: a két szervezetet költségtakarékossági, racionalizálási megfontolásból egyesítik. A 15 ezer csendőr, a 10 408 rendőr, a 2027 bűnügyi nyomozó és a 399 államigazgatási alkalmazott az év második felében kilenc tartományi rendőri szervezetbe szerveződik át, ezeken belül lesz rendőrség, bűnügyi egység, közlekedési rendőrség, autópálya-felügyelet. A városi őrszobák ügyeletekké alakulnak, és az eddigi összevont irányítással szemben (hat őrszoba tartozott egy főnök alá) minden ügyelet élén külön felügyelő áll majd. Bécsben 102 ügyelet működik, a vezető állások még éppúgy nincsenek teljesen betöltve, mint ahogyan a posztos rendőrökből is hiányzik vagy hétszáz. Az összevonás keretében az eddigi „íróasztal mögötti” hekusoknak is ki kell majd menniük terepre. A kétféle bűnüldöző szervezet összevonása Nyugat-Európa-szerte napirenden van, például Luxemburgban, Belgiumban vagy Svájcban is. A luxemburgi erőegyesítés vezetője egy bécsi szakmai tájékoztatón elmesélte, hogy náluk az átalakítás komoly kompromisszumokkal járt, a rendőrségi hatgombos és a csendőrségi négygombos zakóból ötgombos egységes uniformis lett. Talán a luxemburgi példa nyomán határoztak úgy az osztrák reformerek, hogy az új egyenruha se nem szürke, se nem zöld, hanem sötétkék lesz. Egyedül ennek megtervezéséhez vett a rendőrség igénybe külső tanácsadót, az átszervezés fáradságos munkája amúgy maradéktalanul belső erőkkel valósult meg. Változik a rendőrségi járművek külleme is, ezüst-kék színt ölt piros csíkkal, hogy a mentőautókkal se lehessen őket összetéveszteni. A fekete rendőrségi felirat fényvisszaverő, a 133-as rendőrségi hívószám messziről leolvasható. De a beszerzés módja is más lesz, nem vásárolja majd, hanem lízingeli a kék fényes szervezet az autókat, motorkerékpárokat, cseréjükre pedig nem nyolc-, hanem háromévente kerül sor. Klímaberendezés is lesz az új autókban, amelyek számát - mivel takarékosabb beszerzési formát választottak - 3800 darabról 4050-re növelik. Az 1849-ben Ferenc József császár alapította csendőrség megszüntetésének - vagy finomabban fogalmazva: a két szervezet összevonásának - az ötlete már negyven éve is felmerült, de a nagy pártok mindig saját védenceiket vették oltalmuk alá, s megakadályozták a fúziót. A mostani reform 2001-ben kezdődött, a nagyobbik kormánypárt, a Néppárt arra is megpróbálta az apropót felhasználni, hogy minél több rendőrségi vezető állásba a saját embereit juttassa. A rendőrségi berkekben meghökkentően népszerű Szabadságpárt, illetve most már kormánybeli utóda, a Szövetség Ausztria Jövőjéért viszont a rendőri-csendőri privilégiumok megtartásáért harcolt, és komoly szerepe volt abban, hogy a fúzió mostanáig húzódott. A biztonsági törvényen is változtatott a kormány a rendfenntartó erők átszervezésével egy időben. A rendőrség eddig is felszerelhetett ugyan térfigyelő kamerákat a konfliktusveszélyes terepeken, így például futballstadionokban, de csak „élő adásban” követhette rajtuk a fejleményeket, most viszont már 48 óráig meg is őrizheti a felvételeket. Szintén a nagyobb biztonság jegyében védelmi övezeteket jelöltek ki az iskolák, kórházak környékén. Az új feladatokhoz új emberekre van szükség, ők részben a schengeni övezet létrejöttével feleslegessé vált egykori vámtisztek közül kerülnek ki. De mivel - osztrák értékelés szerint elsősorban a keleti nyitás nyomán - mindennapossá váltak a bankrablások, a lakásbetörések, egyedül Bécsben hétszáz rendőri állás betöltetlen. Ráadásul a rendőrségi reformot a kezdetektől irányító Ernst Strasser belügyminiszter a múlt év végén vette a kalapját, és átment a magángazdaságba bankárnak. Utóda, Lisa Prokopp alsó-ausztriai kereszténydemokrata politikus viszont csak lassan nő fel az új feladatokhoz. Ezek közé tartozik a feleslegessé váló egyenruhák, névtáblák, pecsétek, levélpapírok megsemmisítése, illetve kiárusítása is. Csak Felső-Ausztriában 350 „Csendőrség” feliratú táblát kell örökre leszerelni. A gyűjtők körében állítólag máris akkora irántuk a kereslet, hogy a hatóság licit szervezésén gondolkodik. A zöld és szürke egyenruhákat 2007-ig még lehet hordani az új sötétkék mellett, de egymással sohasem keverve a színeket. Rangjelzés, felirat nélkül pedig az uniformis ruhástól-cipőstől haza is vihető. FÖLDVÁRI ZSUZSA / BÉCS
__label__internet 0.874087 __label__informatika 0.863402 __label__irodalom 0.585111 __label__könyvtár 0.392347 __label__információszolgáltatás 0.201823 __label__könyvkiadás 0.103759 __label__szerzői@@jog 0.090103 __label__cenzúra 0.0488678 __label__fordítás 0.0408557 __label__könyvkereskedelem 0.0236995 $$$ __label__informatika 0.912446 __label__geography__magyarország 0.531219 __label__internet 0.47659 __label__könyvtár 0.392347 __label__irodalom 0.348655 __label__információszolgáltatás 0.212079 __label__cenzúra 0.0758682 __label__könyvkiadás 0.0460439 __label__szerzői@@jog 0.0433758 __label__könyvkereskedelem 0.0275953 $$$ __label__informatika __label__irodalom __label__könyvtár genre__cikk author__gerlóczy@@ferenc year__1996 $$$ Elektronikus könyvtárak, Virtuális utópia $$$ Elektronikus könyvtárak Virtuális utópia Legyen az egész magyar és világirodalom mindenki számára egységesen hozzáférhető az interneten. Meg kell teremteni egy olyan globális elektronikus könyvtári rendszert, amelynek segítségével – legalábbis számítógépe képernyőjén – bárki bárhol bármikor bármely művet elolvashat. A korántsem utópisztikus ötletet egy magyar író újdonságként vetette fel nemrég a sajtóban, miközben világszerte – sőt Magyarországon is – már léteznek ilyen, a vágyott állapotra legalábbis törekvő, úgynevezett virtuális könyvtárak. „Kitaláltam – írta a könyvhét alkalmából a magyar könyvszakma nyomorúságos helyzetét ecsetelő cikkében Spiró György író –: az egész magyar irodalmat sürgősen fel kellene lőni az internetre, Anonymusnál kezdve és a mai húszévesek zsengéivel végezve. Lehet, hogy ez több százezer, netalán egy-két millió oldal, de mi az egy közepes szervernek manapság. Aztán töltse le magának ebből akárki azt, amire éppen szüksége vagy kedve van. Kezdtem is tájékozódni, vajon hogyan lehetne ezt megcsinálni. Hiszen nem nagy munka: néhány amúgy is munka nélküli hivatásos gépíró pár hét alatt lemezre írhatja a magyar irodalom legjavát, aztán azt átviszik egy szerverre, és azontúl bárki bárhol a világon elérheti szinte ingyen, éljen bár Új-Zélandon vagy Apajpusztán, ha van számítógépe, és be van kapcsolva a rendszerbe.” A fenti sorokat többen is zokon vették az írótól. No, nem a nyomtatott könyvek kiadói, még csak nem is a számítógépes csatlakozásról ma még csupán álmodók, hanem azok, akik már évek óta dolgoznak rajta, hogy a magyar irodalmat az internetre „fellőjék”. Panaszos leveleikben, melyeknek egy része az iNTerneTTo elektronikus folyóiratban olvasható, egyértelműen cáfolják, hogy e „fellövés” pár heti munka volna csak. A „Spiró-vitában” egyesek azt is az író szemére vetik, hogy saját ötleteként adott elő valamit, ami Magyar Elektronikus Könyvtár (MEK) néven már tavaly ősz óta létezik. A kulturális szférát és a könyvtárakat ért megszorítások mellett örömmel számolhatunk be egy olyan könyvtárról – fogalmazott a megalapításkor Moldován István, a Budapesti Közgazdaság-tudományi Egyetem könyvtárosa, a MEK egyik életre keltője –, amelybe „nem kell beiratkoznunk, nem kell olvasójegyet felmutatnunk a bejáratnál üldögélő nénikének, sőt, se a nénikét, se a bejáratot nem találjuk benne”. A hivatalosan tavaly novemberben megnyílt bibliotéka egyelőre nem látszik veszélyeztetni a Széchényi vezető helyét, idővel mégis a nemzeti könyvtár komoly riválisa lehet. A két könyvtár feladata ugyanis hasonló: a magyar nyelvű, illetve vonatkozású könyvek, folyóiratok, dokumentumok gyűjtése. Ám míg a Széchényi Könyvtár többnyire papírra nyomtatott szövegeket gyűjt, s folyamatosan növi ki raktárait, a MEK állománya alig foglal helyet – s azt sem az igazi, hanem az úgynevezett kibertérben teszi. „A világban számos projekt létezik, amely elektronikus szövegek gyűjtését és terjesztését tűzte ki célul. Nem ismerek azonban olyan vállalkozást, amely egy ilyet országos szinten valósított volna meg” – mondta a már idézett Moldován István, aki szerint a megvalósuló elektronikus könyvtár nemzeti jellege így kezdettől fogva biztosítva volna. Az elektronikus állomány egyelőre önkéntes alapon gyűlik, egyrészt a nyomtatásban már megjelent, majd újból számítógépre vitt anyagokból – amilyen a klasszikus irodalmi művek jó része –, másrészt olyanokból, amelyek eleve fényszedéssel, illetve számítógépes szövegszerkesztővel készültek. Az állomány gyarapítása a jelenlegi felállásban áldozatkész „polcgazdák” feladata, akik egy-egy kutatási területen belül meghatározott időre magukra vállalják az anyaggyűjtést és a szervezést. A MEK a szakemberek szerint különösen azért állhat nagy jövő előtt, mert eleve átugrotta a könyvtárak amúgy is elkerülhetetlen – bár számos okból csak vontatottan haladó – elektronizálásának egy hosszú fázisát. A világ nagy könyvtárai – köztük az Egyesült Államok nemzeti könyvtára, a feltehetően a világ legnagyobb gyűjteményével rendelkező washingtoni Library of Congress – az internetet többnyire arra használják, hogy katalógusaikat a hálózatra teszik, ahol azok éjjel- nappal böngészhetők, a világ bármely pontjáról. Egy másik elterjedt gyakorlat éppen ellenkezőleg, arra ösztönöz, hogy a könyvtár épületéből legyen böngészhető a világ. Ezt tette olvasóinak lehetővé például a New York-i Public Library, amely néhány hónapja 300, az internetre csatlakozó komputert állított központi olvasótermébe. A könyvtári könyveket azonban mindkét esetben a könyvtárakban kell olvasni, esetleg onnan kikölcsönözni, a technológia legfeljebb abban segít, hogy megmondja, melyik könyvet melyik könyvtárban keressük. De vajon elérhetetlen utópia-e egy olyan bibliotéka, amelynek az internetre „fellőtt” katalógusában egy-egy tételre rákattintva máris magát a kívánt művet hívhatjuk le a számítógépünkre? Az utóbbi egy-másfél évben világszerte egyre-másra alakulnak – illetve a korábbi tempónál lényegesen gyorsabb ütemű fejlesztésre kapcsoltak – az ilyen on-line, vagyis a hálózaton élőben olvasható anyagú virtuális könyvtárak. Az egyik legnagyobb, az elektronikus könyvészet Illinois állambeli professzora, Michael Hart által alapított Project Gutenberg eredeti célja az, hogy 2001 végére egy tízezer kötetes alapkönyvtár álljon az emberiség rendelkezésére a legkeresettebb, közkinccsé lett művekből. A Gutenberg-terv mintegy 500 embert foglalkoztat, akik begépelnek vagy szkennerrel bevisznek szövegeket, hibákat javítanak, utánajárnak a szerzői jogi ügyeknek, és segítenek további önkénteseket találni – vagyis ugyanazt csinálják, mint a MEK szervezői. A feldolgozás azonban olyan gyorsan halad, hogy a kérdéses időpontra a vártnál valószínűleg lényegesen nagyobb virtuális közkönyvtárban böngészhetnek majd a földlakók. Bár a Project Gutenberg mellett több más kezdeményezés is létezik, mégis célszerűbbnek látszik egyes számot használni, hiszen az elektronikus világkönyvtár egyes részei egymással is bármikor összekapcsolódhatnak. Saját gyűjteményén túl a MEK is kínál kapcsolódást a nagyobb bel- és külföldi szövegarchívumokhoz, internetes keresőrendszerekhez. Ami egyszer elektronikusan tárolva van, az elvben bárki számára bárhol és bármikor elérhető. A kérdés csupán az, hogyan. A korlátlan elérhetőséget a gyakorlatban két fő akadály hátráltatja. Az egyik: nem elég, hogy a művek „rajta vannak az interneten”, meg is kell találni őket. Éppen a megtalálás elősegítése, katalógusrendszerek kidolgozása az elektronikus könyvtárak feladata. A másik akadály szerzői jogi természetű. Az amerikai precedensjog értelmében a hálózaton olvasható könyvek copyrightjával kapcsolatban egy 1991-es amerikai perben elhangzott bírói állásfoglalás számít irányadónak. Eszerint „a copyright elsődleges célja nem az, hogy jutalmazza a szerző munkáját, hanem hogy elősegítse a tudomány és a hasznos művészetek fejlődését. Ezért a copyright biztosítja az alkotónak a jogot az eredeti művében kifejezett gondolataihoz, de ugyanakkor arra bátorít másokat, hogy szabadon építkezzenek a műben található ötletekre és információkra. Ez a következmény sem nem tisztességtelen, sem nem szerencsétlen. Pontosan ez az az oldala a copyrightnak, amivel segíti a tudomány és a művészetek fejlődését.” Hiába terjed azonban ez az új szemlélet, némi utánajárással bizonyítható, hogy mind a világ nagy elektronikus archívumaiban, mind a Magyar Elektronikus Könyvtárban főleg kétfajta műtípust gyűjtenek korlátlanul. Az egyik csoportban a klasszikusok találhatók – Konfuciustól Shakespeare-ig, Arisztotelésztől Petőfiig. Ők ugyanis nem kérnek jogdíjat. A másik csoportba azok a művek tartoznak, amelyeket eleve azzal a szándékkal hoztak létre, hogy elektronikusan (is) megmaradjanak: ide tartozik minden CD-romon, floppy disken, illetve a hálózaton elektronikusan közzétett anyag, a 2000, a Jelenkor és más irodalmi folyóiratok elektronikus változatától a legkülönfélébb számítástechnikai és hálózati tárgyú írásokig. Szerzői jog – a közhiedelemmel ellentétben – a kibertérben éppúgy létezik, mint a Gutenberg-galaxisban. Ha nem így lenne, akkor a virtuális könyvtárak állományában a jelenleginél lényegesen nagyobb súllyal szerepelnének azok a mai szerzők, akik továbbra is műveik jogdíjaiból szeretnének megélni. Ám az is kétségtelen: a szerzői jog érvényesülését az interneten még annál is nehezebb garantálni, mint megakadályozni a floppy diskek, hanglemezek, kazetták, videoszalagok illetéktelen másolását. A mai szerzők lassan, de határozottan növekvő hányada ezért – saját jól felfogott érdekében – akkor is törekszik a hálózaton való megjelenésre, ha azért a gyakorlatban külön juttatást nem kap. Persze megteheti azt is, hogy másképp rendelkezik, s nem engedélyezi művei elektronikus tárolását, illetve terjesztését – ám ha így tesz, mindenképpen szembekerül a korszellemmel, és elveszít sok millió potenciális olvasót. GERLÓCZY FERENC
__label__vallás 0.651365 __label__politika 0.156115 __label__kultúra 0.129413 __label__kereszténység 0.0460439 __label__szekta 0.0222962 __label__társadalom 0.0124417 __label__menekültek 0.00491541 __label__pszichiátria 0.0043415 __label__egyház 0.00328306 __label__művészet 0.00299103 $$$ __label__politika 0.100889 __label__társadalom 0.0675567 __label__vallás 0.0583558 __label__temetkezés 0.0341104 __label__belpolitika 0.0259674 __label__kereszténység 0.0106625 __label__kultúra 0.00942259 __label__szekta 0.00670285 __label__művészet 0.00523013 __label__geography__kambodzsa 0.00491541 $$$ __label__vallás genre__cikk genre__keretes year__1999 $$$ A Rosszak $$$ A Rosszak „Lőn pedig egy napon, hogy eljövének az Istennek fiai, hogy udvaroljanak az Úr előtt; és eljöve a Sátán is közöttük. És monda az Úr a Sátánnak: Honnét jössz? És felele a Sátán az Úrnak és mondá: Körülkerültem, és át meg átjártam a földet” - említi először a Sátán nevét a Biblia Jób könyvében. A héberül Sátánnak, görögül Diabolosznak, az arab nyelvű Koránban pedig Iblisznek nevezett alak eredetileg angyal, illetve dzsinn, aki Isten égi udvartartásához tartozik. A többi angyaltól az különbözteti meg, hogy - velük ellentétben - ő nem hajlandó fejet hajtani Istennek. Ezért az Úr halállal bünteti. Ekkor lett belőle „bukott angyal”, az isteni halálbüntetés ugyanis csak az utolsó ítéletkor lesz „végrehajtva”. A keresztény teológia szerint a Sátán úgy kísérti meg az embert, hogy az elutasítva az élet és a megváltás útját, fogadja el a halálét és a pusztításét. A Sátán tehát, megszemélyesítve a Rosszat, ugyanazon bűnökre - engedetlenségre, büszkeségre - csábítja a halandókat, amelyekben maga is vétkes. A kísértés véghezvitelében a Sátánnak segítőtársai is vannak. Ők az ördögök, akik vezérüknek a Sátánt tekintik. A középkori démonológusok (ördögtanászok) a Sátánnal együtt egyenesen hét fő ördögöt (archedémont) tartottak számon. Ezek mind egy-egy főbenjáró bűnt testesítenek meg: Lucifer a büszkeség, Mammon a kapzsiság, Asmodeus a bujaság, Belzebub a torkosság, Leviatán az irigység, Belfagor pedig a restség démona. Az Antikrisztus - vélik az apokalipszist magyarázó keresztény teológusok - a Rossz égi megtestesítőivel szemben sem nem démon, sem nem bukott angyal, hanem ember. A hamis Messiás, a csaló és ős-képmutató ál-Krisztus nem Isten, hanem a bűn és a pusztulás fia, aki az utolsó ítélet előtti hét hónapban, hét vagy hetvenhét esztendőben fejti ki tevékenységét az emberek között. A Sátán „ügynöke”, aki csalárdul szerzett hatalma révén próbálja eltéríteni az embereket a megváltáshoz vezető útról.
__label__népszavazás 0.998911 __label__jog 0.982024 __label__belpolitika 0.926314 __label__alkotmányjog 0.743178 __label__választási@@rendszer 0.245095 __label__alkotmánymódosítás 0.173298 __label__jogalkotás 0.132974 __label__politika 0.132974 __label__alkotmány 0.063725 __label__házszabály 0.0362301 $$$ __label__geography__magyarország 1.00001 __label__népszavazás 0.998509 __label__belpolitika 0.981463 __label__politika 0.967909 __label__jog 0.956644 __label__organization__alkotmánybíróság 0.890304 __label__alkotmányjog 0.665421 __label__társadalombiztosítás 0.399822 __label__jogalkotás 0.173298 __label__választási@@rendszer 0.122533 $$$ __label__alkotmányjog __label__belpolitika __label__házszabály __label__jog __label__népszavazás __label__országgyűlés __label__politika geography__magyarország genre__cikk genre__keretes year__2008 $$$ Csatlakozási kísérlet $$$ Csatlakozási kísérlet Törvénymegerősítő népszavazás márpedig van – szinte csak ennyi biztos a még soha nem alkalmazott jogintézményről (HVG, 2008. január 26.). A Fidesz február 11-én indítani tervezett akciójával kapcsolatos eljárásról nincs részletes szabály, s ügyrendi vagy házbizottsági állásfoglalás sincs. Abban a jogi szakértők többsége megegyezett, csak parlamenti képviselő nyújthat be ilyen indítványt a zárószavazásig. Abban azonban már vita van, elég-e egy képviselő aláírása, vagy legalább a Ház harmadának támogatása szükséges hozzá. A Fidesz persze az utóbbit is könnyen összehozza, ám ezzel kormánypárti dezertőrök nélkül legfeljebb politikai célt érhet el, hiszen az Országgyűlés egyszerű többséggel dönt a referendum elrendeléséről. Vagyis ha a vezetők megfegyelmezik a koalíciós frakciókat, tehát – akár apróbb módosításokkal, de – újra megszavazzák az államfő által visszaküldött egészségpénztári szabályokat, majd másnap leszavazzák a fideszes kezdeményezést, kihirdethetővé válik a törvény. Igaz, lesz, aki megtámadja majd az Alkotmánybíróságnál (AB), ám ennek nincsen halasztó hatálya. A valószínűtlenebb esetben, tehát ha az ellenzék a referendumszavazás pillanatában többségbe kerül, az elfogadott törvényszöveget nem küldik át aláírásra az államfőnek. A köztársasági elnök feladata akkor az lenne, hogy kiírja az ügydöntő népszavazás időpontját, ami elvileg akár március 9-e is lehet, vagyis – ahogy a Fidesz javasolja – a három kérdés mellé egy negyediket is hozzácsaphat Sólyom László. A referendum minden bizonnyal a törvény végét jelentené, hiszen ahhoz, hogy az államfő aláírhassa, egy eredményes népszavazáson a megerősítő szavazatoknak kellene többségben lenniük. Némiképp másképp vélekedik Szili Katalin házelnök, aki szerint március 9-én akkor sem lehetne megtartani a megerősítő referendumot, ha azt február 11-én az egészségpénztári törvény újbóli elfogadása után azon nyomban – pártközi megállapodásra, házszabálytól eltéréssel tartott szavazáson – elrendelné a Ház. A parlamenti döntést ugyanis, ahogy a 2007. december 17-ei határozattal történt, bizonyára most is az AB elé vinné valaki, így kifutnának az időből. Bárhogy lesz is, a Fidesz mindenesetre már azt hangsúlyozza, az idén mindenképp ítélkezhet a nép az egészségbiztosítás reformjáról. Az Albert házaspár AB által múlt decemberben jóváhagyott kérdésére (HVG, 2007. december 16.) ugyanis összejön a kötelező kiíráshoz szükséges 200 ezer aláírás – valószínűleg már a február 11-ei parlamenti végszavazások előtt.
__label__társadalom 1.00001 __label__gazdaság 1.00001 __label__jövedelem 0.206904 __label__átlagbér 0.000378298 __label__történelem 1e-05 __label__kultúra 1e-05 __label__pénzügy 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__társadalom 1.00001 __label__geography__magyarország 1.00001 __label__gazdaság 0.990597 __label__geography__európai@@unió 1e-05 __label__politika 1e-05 __label__geography__usa 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 $$$ __label__bér __label__gazdaság __label__jövedelem geography__magyarország genre__grafikon genre__keretes year__2009 $$$ A két nem átlagkeresete közti különbség néhány szakmában Magyarországon $$$ A két nem átlagkeresete közti különbség néhány szakmában Magyarországon* (2007) 9140192.pdf
__label__biztosítótársaság 0.0420977 __label__bank 0.0384762 __label__biztosítás 0.00299103 __label__pénzügy 0.00129431 __label__söripar 0.00054578 __label__történelem 1e-05 __label__társadalom 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__ausztria 1.00001 __label__person__wolfgang 0.187143 __label__person__hans 0.063725 __label__biztosítótársaság 0.0518555 __label__bank 0.0420977 __label__person__andreas 0.0216253 __label__person__herbert 0.0185566 __label__person__erich 0.0185566 __label__person__josef 0.0154346 __label__person__hannes 0.0145136 $$$ __label__biztosítótársaság __label__biztosítás geography__ausztria organization__grawe genre__cikk genre__keretes year__2001 $$$ Az elszabadult GraWe $$$ Az elszabadult GraWe Az 1829-ben József főherceg által alapított k. und k. Privilegierte Wechselseitige Brandschaden-Versicherungs-Anstalt a nyolcvanas évek végéig nagyon csöndes kár- és baleset-biztosító volt, jóllehet bevételei alapján a hetedik legnagyobb osztrák biztosítónak számított. „Ébredést” a hosszú álomból két dolog hozott: az 1984-ben a Grazer Wechselseitige (GraWe) élére került Friedrich Fall, aki tavaly szeptemberben hunyt el balesetben, egyre elszántabb expanzióba fogott, s ehhez ragyogó terepnek kínálkozott Kelet-Európa. Új területként került a grazi biztosítási csoporthoz három bank, a karintiai Hypo Alpe-Adria-Bank, a tavaly spekulációs zűrzavarba került wolsbergi RBB Bank AG és az S Security Kapitalanlage AG. Könyv szerint 2 milliárd schillingnyi ingatlanvagyont is begyűjtött a GraWe, 1992-ben például 400 millió schillingért összesen 180 ezer négyzetméternyi egykori üzemi lakást vásárolt. Volt persze nem egy szerencsétlen befektetése a GraWénak, társtulajdonosként bukott a Mike Lielacher tőzsdeguru által alapított VIP bankkal, a szintén csődbe jutott Effekt-Invest bankkal, tavaly pedig 400 millió schillingjét emésztette fel az RBB megmentésére irányuló akciója. Az igazi támadó hadműveleteket a grazi biztosító kalózmanőverekkel Szlovéniában, Horvátországban, Jugoszláviában, Bosznia-Hercegovinában, Magyarországon, Ukrajnában, Bulgáriában és Romániában hajtotta végre, ezen országok mindegyikében - előbb-utóbb - létrehozta saját GraWéját. Oroszország legálisan még hiányzik a palettáról, Csehországban és Szlovákiában viszont a grazi óriás nem akar vállalkozni, túl erősnek tartja a többi osztrák biztosító konkurenciáját. Friedrich Fall, valamint az igazgatótanácsban helyet foglaló Ernst Hofmann az FPÖ-vezér Jörg Haider meghatározó üzleti tanácsadói voltak, a Fall helyére került Othmar Ederer konszolidációs programjába a politikától való nagyobb távolságtartás is beletartozik. A GraWe 1999-ben veszteséggel zárta 4 milliárd schillinges forgalmú tevékenységét, a 2000-es esztendő 150 millió schilling körüli nyereséget hozott.
__label__gazdaság 0.47659 __label__elektronikai@@ipar 0.399822 __label__e-kereskedelem 0.191943 __label__könyvkiadás 0.090103 __label__szórakoztató@@elektronika 0.061886 __label__számítógépipar 0.0518555 __label__informatika 0.0209742 __label__multimédia 0.0169249 __label__mikroelektronika 0.0124417 __label__szabványosítás 0.00913564 $$$ __label__geography__usa 0.939923 __label__gazdaság 0.855861 __label__könyvkiadás 0.782673 __label__elektronikai@@ipar 0.399822 __label__e-kereskedelem 0.294225 __label__organization__apple 0.0384762 __label__organization__google 0.0311538 __label__organization__amazon.com 0.0229874 __label__marketing 0.0197291 __label__szórakoztató@@elektronika 0.019134 $$$ __label__elektronikai@@ipar __label__könyvkiadás __label__kultúra __label__média __label__sajtó __label__szórakoztató@@elektronika organization__amazon.com organization__sony genre__cikk year__2009 $$$ ELEKTRONIKUS KÖNYVEK, Olvasni való gép $$$ ELEKTRONIKUS KÖNYVEK Olvasni való gép A képernyőn olvasható könyvet, amelyet a piac évek óta alig fogad el, új technológiával és új üzleti modellekkel igyekszik meghonosítani több, főként amerikai cég. Parányi olvasólámpát is ajánl az elektronikus könyvhöz az amazon.com internetes áruház, ezzel az aprósággal is sugallva, hogy az olvasáshoz használatos gép egyre jobban hasonlít a papírra nyomtatott regényhez. Állítólag abban is, hogy csak annyira fárasztja a szemet, mint az igazi nyomtatott szöveg, mert a képernyő nem vibrál. Az olvasógépek új generációját éppen e szemnyugtató megoldás különbözteti meg a korábbi e-könyvektől, például a Rocket E-Booktól (HVG, 2000. augusztus 19.), amely több mint egy évtizede robbant be a piacra, majd pár év elteltével csöndben eltűnt. Küzdenek viszont a vevőkért az e-könyvek legújabb képviselői, az Amazon Kindle és a Sony Reader most szinte egy időben piacra dobott, korábbi első változatuknál korszerűbb modelljei. Elektronikus tintával teleírható elektronikus papírként emlegetik azt a kijelzőt, amelynek most még egyedüli gyártója az amerikai E-Ink cég, és amelynek színes változatát 2010-re ígérik. Míg a tévék és a számítógépek képernyője hátulról kap megvilágítást, és a kép másodpercenként akár százszor frissül (mert a gép nem törődik vele, hogy mozdulatlan szöveggel vagy mozgó képpel van dolga), a könyvmasinák oldalainak olvasásához külső megvilágítás kell, a szöveg pedig meg se moccan, amíg az olvasó nem lapoz. A betűk akár áramkimaradás esetén is a helyükön maradnak, mintha csak festékkel nyomtatták volna őket. Ez a megoldás szerfölött energiatakarékossá is teszi a szerkezetet. A Kindle-t azzal hirdetik, hogy egy-két heti olvasgatás után kell csak újratölteni az akkut. Az e-könyvek mérete a kézbe illő kötetekéhez hasonlít, és – bár nem tollal, hanem billentyűzettel – megjegyzéseket is lehet írni a margójukra. Nagy különbség viszont, hogy a vékony kötetnyi gépek könyvek százait vagy ezreit képesek tárolni. A Kindle a mobiltelefonos hálózatra kapcsolódva, a Reader pedig az internetről tölti le pillanatok alatt azt a könyvet vagy újságot, amelyet az érdeklődő megvásárolt. Az amazon.com és a Sony gépe nem kompatibilis egymással: az előbbi saját eljárása szerint kódolja a szövegeket, az utóbbi nyílt szabványokat használ. Az amazon.com e-könyve egyelőre csak az Egyesült Államokban kapható, a Sonyé megjelent Európában is. Az eddigi forgalom szerénynek mondható. Az amazon.com nem közöl adatokat, de piaci becslések szerint félmillió olvasógépet adhatott el, a rájuk letölthető könyvek száma pedig megközelíti a negyedmilliót. A Sony a 2006-os premier óta több mint 300 ezret adott el a Reader első változatából. A letölthető könyvek nagyjából annyiba vagy kissé kevesebbe kerülnek, mint a nyomtatott kötetek. Az e-könyvek bizniszét a jelek szerint kevésbé fenyegeti az a kalózkodás, amely a zenekiadókat évek óta zavarja. Ebben közrejátszhat a fogyasztók korösszetétele is: az amazon.com vagy a Sony majdnem 400 dolláros készülékeit eddig nem a technikai kütyük szokásos közönsége vásárolta, hanem inkább a sokat olvasó középkorúak és idősebbek, akik kevésbé hajlamosak az illegális másolásra. Egyelőre nehéz lenne megjósolni, hogy a technikailag kétségkívül korszerűbb e-könyvek nem kerülnek-e ugyanúgy a süllyesztőbe, mint elődjeik az utóbbi másfél évtizedben. A piacot máris megzavarja a Google, amely az internetes keresés mellett egyre több üzletágba merészkedik be, és az utóbbi években több millió kötetet másolt le az amerikai könyvtárak készletéből (HVG, 2008. november 8.). Ezekből néhánynak a mobiltelefonra igazított változata február eleje óta kézi készülékekre is letölthető – bár most még csak az Apple által gyártott iPhone-ra és a Google saját operációs rendszerével működő, egyelőre nem túl sok mobilra. Kétséges persze, hogy a maroktelefonok kijelzőjén tömegek fognak regényt vagy akár szakkönyvet olvasni, elvégre nem véletlen a könyvlapok több évszázad alatt kialakult mérete, amelyhez a Kindle és a Reader is alkalmazkodik. Az amazon.com és a Sony piaci reményeit az iPhone népszerűsége is táplálhatja. Sikeresnek bizonyul az Apple üzleti modellje, amely arra épül, hogy egyszerűen és olcsón lehet letölteni az iPhone-ra zenét vagy többé-kevésbé hasznos számítógépes alkalmazásokat. És mivel az ilyenek között van néhány könyvolvasó szoftver is, a The Economist című brit hetilap szerint az iPhone csöndben a legelterjedtebb e-könyv-olvasóvá vált. Az Apple helyzete tovább erősödhet ezen a piacon, ha valóban megjelenik az iPhone-hoz képest nagyobb méretű készülékével, amelyről egy ideje már terjengenek az értesülések. Az iPhone-üzlethez hasonlóan, sok kicsi sokra megy alapon működhet a könyvek, sőt újságok letöltése az e-olvasógépekre is. Olyannyira, hogy angol, amerikai és német újságok hasábjain többen máris az évek óta piaci nehézségekkel küzdő nyomtatott lapok reménységeként tekintenek az e-könyvekre. Erre építene az amerikai Plastic Logic is, amely az Amazonéhoz és a Sonyéhoz képest kétszeres méretben, vagyis újság-, de legalábbis hetilapoldalnyi kijelzővel készül piacra dobni a maga készülékét – igaz, a premiert a világgazdasági válságra hivatkozva az idénről jövőre halasztotta. Miután a nyomtatott újságokat Európában és Észak-Amerikában egyre kevesebben vásárolják, a hírlapok internetes változatai viszont nem túl sok pénzt hoznak, a brit hetilap azon spekulál, hogy a kézi készülékre letölthető sajtó fizető vevőket hozhat: talán sokaknak megéri, hogy megvegyék az automatikusan letöltődő, bárhol kényelmesen olvasható újságokat. A Der Spiegel másképp látja. Cikkírójának nehezen ellenőrizhető becslése szerint a nyomda- és papírköltségekhez képest már ma is olcsóbb lenne minden előfizető kezébe e-könyvet adni, csakhogy erősen kérdéses, hajlandók-e a hirdetők az elektronikus változatba kerülő reklámért is annyit fizetni, mint a nyomtatottért.
__label__tocsik-ügy 0.268951 __label__önkormányzat 0.206904 __label__összeférhetetlenség 0.187143 __label__közbeszerzés 0.168867 __label__rendőrség 0.0827073 __label__közérdekű@@adat 0.0149671 __label__mentelmi@@jog 0.00713143 __label__ügyvédek 0.00248262 __label__biztonsági@@szolgálat 0.00233316 __label__ügyészség 0.00219272 $$$ __label__geography__magyarország 1.00001 __label__önkormányzat 0.946607 __label__összeférhetetlenség 0.182436 __label__gazdasági@@bűnözés 0.0132328 __label__person__boldvai@@lászló 0.00913564 __label__organization__fővárosi@@önkormányzat 0.00782589 __label__szabálysértés 0.00574025 __label__adóellenőrzés 0.00461957 __label__mentelmi@@jog 0.00256091 __label__geography__xviii.@@kerület 0.0021257 $$$ __label__önkormányzat geography__magyarország organization__vektor-bróker@@rt. organization__közbeszerzések@@tanácsa genre__hír year__1996 $$$ Törvénysértő XVI. kerület $$$ Törvénysértő XVI. kerület A Közbeszerzési Tanács döntőbizottsága egymillió forintos bírsággal sújtotta a budapesti XVI. kerületi önkormányzatot, miután megvizsgálta a Vektor Rt.-vel idén augusztus 5-én kötött szerződését, és azt az 1995. november 1. óta hatályos közbeszerzési törvény paragrafusaiba ütközőnek találta. A Tocsik-ügy kapcsán híressé vált Vektor Rt. az elmúlt években összesen 106 önkormányzattal kötött szerződést arra, hogy megszerzi az Állami Privatizációs és Vagyonkezelő Rt.-től az utóbbiaknak a belterületi földek után járó pénzek egy részét (HVG, 1996. október 19.). A közbeszerzési törvény hatályba lépése után azonban az önkormányzatok csak versenyeztetés után köthettek volna bárkivel szerződést, s ezt például a XVI. kerületiek elmulasztották. A Közbeszerzési Tanács döntőbizottságánál Gálszécsy András elnök kezdeményezte a vizsgálatot október legelején, őt viszont Treer András, az Egyesület a XVI. Kerületért elnöke és az önkormányzat képviselő-testületének tagja kérte fel erre. Farkas Gyöngyi, a döntőbizottság elnöke a HVG-nek elmondta: döntésük önmagában nem jelenti azt, hogy az önkormányzat és a Vektor Rt. szerződése semmissé vált volna, de elegendő alapul szolgál arra, hogy azt bíróság előtt meg lehessen támadni, amit a HVG értesülései szerint az Egyesület a XVI. Kerületért meg is tesz majd. A Vektor 1,15 milliárd forintot szerzett vissza a XVI. kerületi önkormányzatnak, amely ezért 7,5 százalék plusz áfa, azaz összesen mintegy 108 millió forint sikerdíjat fizetett.
__label__társadalom 0.899131 __label__cigányság 0.355785 __label__nemzetiségek 0.0408557 __label__kisebbségek 0.028446 __label__szegénység 0.00523013 __label__foglalkoztatás 0.0036036 __label__munkanélküliség 0.00328306 __label__szociális@@ellátás 0.00176461 __label__szociális@@segély 0.00165848 __label__esélyegyenlőség 0.00160785 $$$ __label__geography__magyarország 0.996935 __label__társadalom 0.899131 __label__cigányság 0.585111 __label__nemzetiségek 0.0758682 __label__kisebbségek 0.0236995 __label__munkanélküliség 0.0120638 __label__szociális@@ellátás 0.0106625 __label__szegénység 0.00782589 __label__foglalkoztatás 0.00610756 __label__szociális@@segély 0.00281093 $$$ __label__cigányság __label__kisebbségek __label__nemzetiségek __label__társadalom geography__magyarország genre__cikk genre__keretes author__riba@@istván year__2009 $$$ Mókuskerék $$$ Mókuskerék Korábban a téma is tabu volt, de 1990 óta sem tud mit kezdeni a magyar politikai elit azzal a ténnyel, hogy az ország lakosainak egyre nagyobb hányadát kitevő cigányság többsége embertelen és kilátástalan körülmények között él. Szinte minden második évben készültek ugyan különféle stratégiák, intézkedési tervek, ám a helyzet ennek ellenére egyre romlik, már-már szinte kezelhetetlen. Romaprogramokra mindig jut valamennyi pénz is, ám éppen az elmúlt évben állapította meg az Állami Számvevőszék Fejlesztési és Módszertani Intézetének vizsgálata, hogy az utóbbi tíz év alatt e célra adott 120 milliárd forint felhasználása és hasznosulása követhetetlen, érdemi változást nem okozott a népcsoport életében. Mégpedig a miatt az adatvédelmi dogma miatt, amely tiltja, hogy a cigányokról etnikai alapú adatokat gyűjtsenek, ennek hiányában viszont nem tudni, hogyan érnek célba a roma társadalom megsegítésére szánt pénzek. Nincs is olyan adatbázis, amely alapját képezhetné azoknak az intézkedéseknek, amelyek a cigányságnak a magyar társadalomba való beilleszkedését segítenék elő. Márpedig jó lenne pontos képet kapni arról, mi a jelenlegi helyzet, amelyhez mérni lehetne azoknak a programoknak a hatékonyságát, amelyeket a roma esélyegyenlőség, iskoláztatás, foglalkoztatás javítására indítanak. Az utóbbi években végzett kutatások mindenesetre rémisztő képet mutattak a ma mintegy 600 ezer fősre becsült magyarországi cigányságról. Körükben a családok mintegy ötöde rendelkezik egyáltalán stabil jövedelemmel, kétharmaduk viszont a társadalmi rétegződés legalsó szintjén, decilisében található. Azon az ötödön kívül, amelynek munkája van, a többiek jövedelmének nagy része állami-önkormányzati pénzekből és alkalmi, főleg feketemunka révén szerzett jövedelemből áll össze. A romák mintegy 85-90 százaléka elvégzi ugyan a nyolc osztályt – amivel ma már alig lehet munkát találni –, csakhogy sokan túlkorosan, csupán a tanárok jóindulatából. Középiskolába a cigány diákok mintegy negyede-harmada megy tovább, de főleg szakiskolába, s onnan is gyakran kibuknak. Ezek az adatok azt jelentik, hogy a roma ifjúság nagy része nem jut tovább szüleinél, azaz legfeljebb alkalmi munkát végezhet majd. Mindez a rendkívül rossz magyar demográfiai helyzet miatt rövid úton oda vezethet, hogy a munkavállaló korúak jó része alacsony képzettsége miatt nem lesz képes munkát találni a munkaerőpiacon, ennek következtében nem fizet adót, miközben a szociális háló fenntartása egyre többe kerül. Az ország északkeleti részein fokozottan jelentkeznek e problémák. A legutóbbi népszámláláson Borsod-Abaúj-Zemplén megyében közel 50 ezren vallották magukat cigánynak, ami becslések szerint a fele annak, mint ahányat a környezete tart romának. Az 50 ezres népesség valamivel több mint a felét tették ki az eltartottak. A munkaképes korúaknak a többsége inaktív volt, egy kis része munkanélküli, s csak 10 százaléka volt foglalkoztatott. Nem véletlen, hogy onnan indult a monoki – „munkáért segélyt” – kezdeményezés (HVG, 2008. június 7.), s ott borult a bili a miskolci rendőrkapitány nyilatkozata után. Bár a monoki modellt számos, a romakérdéssel foglalkozó szakértő elítélte, azt azért látni kell, hogy nem véletlenül támogatnak hasonló kezdeményezéseket pártsemlegesen a helyi politikai erők; sőt valami hasonlóval a parlament is próbálkozott. Az önkormányzatok ugyanis joggal érzik úgy, hogy magukra vannak hagyatva, ezzel a súlyos problémával képtelenek önerőből megküzdeni, a mindennapi konfliktusokat viszont nekik kell kezelni. Az integrációs képesség és sok esetben a normakövető magatartás hiányában hihetetlen feszültségek halmozódtak fel azokon a településeken, ahol nagy számban élnek cigányok. Erre az állami támogatással kidolgozott oktatási és foglalkoztatási vagy akár antidiszkriminációs programok nem jelentenek megoldást, mint ahogy önmagában az erőteljesebb rendőri fellépés is csak tüneti kezelés. Sőt, mint az Miskolcon, az Avas lakótelepen kiderült, egyes állami programok – mint a Fészekrakó – rendeltetésellenes használata csak újabb konfliktusok forrása. A mostani gazdasági helyzetben pedig, amikor nyilvánvalóan sokan kiesnek a munkaerőpiacról, még inkább megnő az eszkaláció veszélye, hiszen sokkal nehezebben tolerálják majd az emberek az olyan támogatásokat, amelyekért cserébe az állam nem vár el semmit. Ez pedig még inkább a szélsőséges megoldásokat kínálók, a Jobbik és a Magyar Gárda felé lökheti ezeknek a településeknek a lakosságát, mert e szervezetek ügyesen használják ki az emberek biztonsághiány miatt keletkezett félelmét. Könnyen beindulhat a bűnbakképzés mechanizmusa is, amely még kezelhetetlenebb helyzetet eredményezhet. RIBA ISTVÁN
__label__ár 1.00001 __label__lakás 1.00001 __label__ingatlanpiac 0.997029 __label__bérlakás 0.228166 __label__gázszolgáltatás 0.140346 __label__lakáshitel 0.00137703 __label__áremelés 0.000468313 __label__társadalom 1e-05 __label__váltó 1e-05 __label__news@@international 1e-05 $$$ __label__ár 1.00001 __label__geography__magyarország 1.00001 __label__ingatlanpiac 0.999009 __label__lakás 0.712242 __label__árcsökkenés 0.00942259 __label__külpolitika 1e-05 __label__geography__európai@@unió 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__ár __label__ingatlanpiac __label__lakás geography__magyarország genre__grafikon year__2016 $$$ Lakásárak, 2016. január $$$ Lakásárak, 2016. január 16070571.pdf
__label__társadalom 0.936295 __label__történelem 0.0737063 __label__igazságtétel 0.0373369 __label__nemzetközi@@jog 0.016413 __label__bűnözés 0.0120638 __label__politika 0.00885735 __label__kiadatás 0.00670285 __label__délszláv@@válság 0.00383448 __label__délszláv@@rendezés 0.00199777 __label__jog 0.00176461 $$$ __label__igazságtétel 0.685959 __label__történelem 0.294225 __label__geography__szerbia 0.206904 __label__társadalom 0.152042 __label__person__mladics 0.0244331 __label__person__ratko 0.0197291 __label__person__carla 0.019134 __label__belpolitika 0.0136468 __label__geography__horvátország 0.0136468 __label__geography__jugoszlávia 0.0116973 $$$ __label__belpolitika __label__igazságtétel __label__nemzetközi@@jog geography__szerbia person__mladics person__ratko genre__cikk genre__keretes year__2011 $$$ Bujkálás kérdőjelekkel $$$ Bujkálás kérdőjelekkel Képtelen volt szabadulni korábbi énjétől Ratko Mladics, akinek álnevében, a Milorad Komadicsban majdnem fellelhető az eredeti név – a keresztnév utolsó szótagja és a családnév egybeolvasva Radko Madicsot ad ki. Jellegzetes féldrágaköves gyűrűjétől sem vált meg az egykori tábornok, az elfogására érkezett kommandósok így annak alapján is azonosították. Mladicsnak az 1995-ös vádemelést követő első években nem kellett tartania üldözőitől, a Szarajevóhoz közeli Han Pijesakban lévő támaszponton élt, és még a Boszniába vezényelt ENSZ-békefenntartók is előre bejelentették, ha be akartak lépni a laktanya területére, hogy elkerüljék a találkozást a tábornokkal. Mladics 1997-ben költözött át Szerbiába – miután a brit és francia békefenntartók letartóztattak néhány boszniai háborús bűnöst –, és Szlobodan Milosevics szerb, majd jugoszláv elnök 2000. októberi megbuktatásáig gyakorlatilag szabadon járt-kelt Belgrádban: éttermekben tűnt fel, rendszeresen látogatta lánya sírját, aki 1994-ben az ő pisztolyával követett el öngyilkosságot. Miután 2001-ben Belgrád kiadta Milosevicset a hágai Nemzetközi Törvényszéknek, Mladics óvatosabbá vált, de 2006-ig néha még megfordult nyilvános helyeken. Miután azonban több segítőjét letartóztatták, eltűnt. Egyelőre nem tudni, mióta élt a szinte csak szerbek lakta, háromezer lakosú településen, ám Borisz Tadics szerb államfő állítólag már május 20-án bejelentette José Manuel Barrosónak, az Európai Bizottság elnökének, hogy hamarosan elfogják.
__label__pénzügy 0.986787 __label__gazdaság 0.975587 __label__valuta 0.294225 __label__pénz-@@és@@tőkepiac 0.106701 __label__kamat 0.106701 __label__hitel 0.0267693 __label__valutakereskedelem 0.0251888 __label__nyersanyagpiac 0.0140736 __label__devizatartalék 0.00610756 __label__tőzsde 0.00574025 $$$ __label__geography__kína 0.997894 __label__gazdaság 0.996837 __label__pénzügy 0.995542 __label__valuta 0.749097 __label__kamat 0.362979 __label__pénz-@@és@@tőkepiac 0.115971 __label__gazdaságpolitika 0.0758682 __label__valutakereskedelem 0.0433758 __label__nyersanyagpiac 0.0259674 __label__jegybank 0.0120638 $$$ __label__gazdaság __label__jegybank __label__kamat __label__pénzügy geography__kína genre__cikk author__nagy@@gábor year__2004 $$$ A KÍNAI KAMATEMELÉS HATÁSAI, Pekingi meglepetés $$$ A KÍNAI KAMATEMELÉS HATÁSAI Pekingi meglepetés Világpiaci rengéshullámokat okozott, hogy a pekingi jegybank a múlt héten - kilenc év után először - kamatot emelt. A lépés, amelynek célja a gazdaság lehűtése és az infláció féken tartása, egyúttal a piacgazdasági eszközöknek a tervutasításos módszerekkel szembeni térhódítását is jelzi. A világ jegybankjai közül eddig csak az amerikai Fed tudta megmozgatni a globális értékpapír- és nyersanyagpiacokat monetáris irányváltást jelző kamatemeléssel, ám ez a múlt héten egy új szereplőnek is sikerült. A pekingi központi bank kilenc év után először kamatemelésre szánta el magát: 0,27 százalékponttal feljebb vitte a Kínában irányadó, egyéves lejáratú hitelek kamatát, amire világszerte megbolydultak az árfolyamok. A piacok egyetértenek abban, hogy az intézkedés célja a - harmadik negyedévben némiképp lelassult, ám még így is - 9,1 százalékkal „száguldó” kínai gazdaság túlfűtöttségének, illetve a jelenleg 5,2 százalékos infláció elszabadulásának a megakadályozása. Kína persze - nagyrészt külföldi ösztökélésre - már korábban is igyekezett rálépni a fékre, ám intézkedéseinek eddig nem volt globális hatása. Csakhogy mára az ország súlya igencsak megnőtt a világgazdaságban - melynek az USA mögött immár a második legfontosabb motorja -, így nem csoda, ha a szakértők rögvest arról kezdtek vitázni, mi történik, ha a kínai gazdaság valóban lassulni kezd. Főként a nyersanyagpiacokat viselte meg ez a várakozás. Tavaly Kína nyelte el a világszerte kitermelt réz harmadát, a szén 30, a vasérc 27, az acél 25, a cement 40 százalékát, amivel meghatározó szerepet játszott a nyersanyagpiacok általános áremelkedésében (HVG, 2004. augusztus 14.). A mostani kamatemelés hírére így aztán nemcsak a fémek és egyéb ipari nyersanyagok ára került lejtőre, de - Európában éppúgy, mint az Egyesült Államokban - a bányavállalatok, illetve az acél- és alumíniumtermelő cégek papírjainak tőzsdei árfolyamai is. Megbolydult az olajpiac is - tavaly Kína a világ fogyasztásának 7,4 százalékát jelentette -, a kínai kereslet esetleges csökkenésétől való félelem is nagyban közrejátszott abban, hogy az olajár a kamatemelés után zuhanni kezdett. Az olajár - melyet azóta más tényezők, elsősorban az amerikai elnökválasztással kapcsolatos várakozások is mozgattak - aztán tovább esett, a hét elejére az amerikai könnyűolaj hordója 50 dollár alá csúszott. Az amerikai államkötvények piacát a kínai kamatemelés közvetett hatása rázta meg. A spekulánsok azzal kalkulálnak, hogy ha a kínai gazdaság lassul, és az olaj, illetve a nyersanyagok ára mérséklődik, azzal enyhül az amerikai gazdaságra nehezedő nyomás. A Fed így könnyebben folytathatja saját kamatemelési politikáját, ami pedig csökkentheti az állampapírok vonzerejét - ezért aztán a múlt héten süllyedésnek is indultak az árfolyamok. Arról viszont egyelőre még az elemzők sem jutottak egyetértésre, miként hat majd a pekingi döntés az amerikai államkötvények iránti kínai keresletre. Ez ugyanis - más ázsiai országok vásárlásaival együtt - kulcsszerepet játszik az USA óriási költségvetési hiányának finanszírozásában, egyúttal segít a Fednek a kamatok viszonylag alacsony szinten tartásában, végső soron a gazdaság lokomotívjának fűtésében. Az USA folyó fizetési és külkereskedelmi mérlegének hiányáért az alulértékelt kínai valutát okoló Washingtonban John Snow pénzügyminiszter a kamatemelést a kilenc éve változatlan 8,28 jüanos dollárárfolyam elmozdítására tett első lépésként üdvözölte. Közgazdászok azonban úgy vélik, ez csak politikai vágyálom, szerintük Peking a kamatemeléssel éppenséggel a valutakurzus revízióját odázta el. Gazdasági irányváltásként értékelik ugyanakkor sokan a pekingi döntést, amiben a piacgazdasági eszközök újabb térnyerését látják a tervutasítás maradványaival szemben. A kamatemelés annak beismerését is jelenti, hogy a hitelkiáramlás mérséklésére és egészségesebb összetételére hozott tavaszi adminisztratív intézkedések nem jártak eredménnyel. Akkor központilag emelték a bankok kötelező tartalékrátáját, és arra utasították a pénzintézeteket, fogják vissza a túlzott keresletre alapozott beruházásokra - elsősorban az acél-, az alumínium-, a textil-, a gyógyszer- és vegyiparban, az autógyártásban, illetve az ingatlanfejlesztésben - folyósított hiteleket. A mesterséges korlátozás azonban sajátos hatással járt. Mivel az expanzióban bízó vállalatok pénzéhsége nem csökkent, néhány hónap alatt - és ezt a központi akarattal dacoló, presztízsberuházásaik elvesztésétől félő tartományok vezetői sem ellenezték - kialakult egy másodlagos, a hivatalos bankszektoron kívüli informális hitelpiac, ahol becslések szerint ma mintegy 14 milliárd dollárnyi pénz mozog. A kamatszint akár a 20 százalékot is elérheti, miközben az irányadó kamatláb a mostani emelés után is csak 5,58 százalék. Nem véletlen, hogy egy évtizednyi duzzadás után az idén apadni kezdtek a lakossági megtakarítások, a kínaiak ugyanis az értékpapír- és ingatlanpiaci spekuláció mellett felfedezték a párhuzamos hitelpiac kínálta vonzóbb hozamokat is. Az sem ritka, hogy a banki elbírálásnál előnyöket élvező állami vállalat fölveszi az olcsó hitelt, majd a pénzt informális csatornákon keresztül - persze magasabb kamattal - gyorsan tovább is adja. Az irányadó kamatnak a jövőben várhatóan gyakoribbá váló emelése mellett kevesebb figyelmet kapott, hogy a pekingi jegybank eltörölte a hitelkamatlábak eddig rögzített maximumát, ami szintén a piacgazdasági megoldások erősödését jelzi. A kínai bankok eddig az irányadó kamatláb legfeljebb 1,7-szeresét kérhették hiteleik után, ezután viszont mérlegelhetik a potenciális adós helyzetét, és annak, valamint a piaci körülményeknek megfelelően alakíthatják a kölcsön árát. Változtatnivaló persze e téren is akad még bőven: a bankszektor hivatalos adatok szerint 200 milliárd, nem hivatalos becslések alapján akár 400 milliárd dollár kétes kinnlevőséggel küzd, a kockázatelemzés szinte ismeretlen, nincs hitelképességi rangsor, hiányosak az ügyfél-információk, és még mindig gyakorta érvényesül a központi vagy a helyi politikai nyomás. NAGY GÁBOR
__label__devizatartalék 0.976321 __label__külföldi@@államadósság 0.00447838 __label__aranytartalék 0.00299103 __label__fogyasztási@@cikkek 0.00219272 __label__fizetési@@mérleg 0.00206074 __label__valuta 0.00193673 __label__állami@@pénzalap 0.00114357 __label__valutakosár 0.00104223 __label__konvertibilitás 0.000765406 __label__napidíj 0.000697851 $$$ __label__geography__magyarország 0.995255 __label__devizatartalék 0.966924 __label__fizetési@@mérleg 0.00408014 __label__külföldi@@államadósság 0.00299103 __label__valuta 0.000789366 __label__geography__kína 0.000598409 __label__deviza 0.000482855 __label__külpolitika 1e-05 __label__organization__täglich@@alles 1e-05 __label__person__falk 1e-05 $$$ __label__devizatartalék geography__magyarország genre__táblázat year__1995 $$$ Magyarország nemzetközi tartalékai és egyéb külföldi követelései $$$ Magyarország nemzetközi tartalékai és egyéb külföldi követelései Táblázat: Nemzetközi tartalékok 5 780,0 571,8 6 928,1 744,7 konvertibilis devizákban: 5 734,9 567,3 6 915,2 743,3 arany* 42,2 4,2 42,8 4,6 devizatartalékok 5 692,8 563,1 6 872,5 738,7 nem konvertibilis devizákban 45,1 4,5 12,9 1,4 Egyéb külföldi követelések 3 866,7 382,5 3 114,3 334,7 konvertibilis devizákban: 2 980,0 294,8 2 521,4 271,0 rövid lejáratú 2 039,9 201,8 1 622,4 174,4 közép lejáratú 940,1 93,0 899,0 96,6 közvetlen beruházás 227,3 22,5 292,5 31,4 nem konvertibilis devizákban: 886,7 87,7 592,8 63,7 rövid lejáratú 18,6 1,8 17,1 1,8 közép lejáratú 868,1 85,9 575,6 61,9 közvetlen beruházás 2,0 0,2 1,9 0,2 Nemzetközi tartalékok és egyéb külföldi eszközök összesen 9 646,7 954,3 10 042,4 1 079,4 *Az arany 320 USD/uncia áron értékelve.
__label__gazdagok 0.0851091 __label__fúzió 0.063725 __label__kiskereskedelem 0.00735583 __label__élelmiszerpiac 0.00281093 __label__befektetés 0.00219272 __label__kozmetikai@@ipar 0.00165848 __label__ingatlan 0.00107496 __label__kereskedelem 0.0010105 __label__gazdaság 0.000814086 __label__multinacionális@@cégek 0.000789366 $$$ __label__gazdagok 0.884049 __label__geography__portugália 0.847978 __label__geography__brazília 0.0362301 __label__kozmetikai@@ipar 0.0229874 __label__person__carlos 0.0154346 __label__adó 0.0132328 __label__organization__forbes 0.0113418 __label__person__yves 0.0100236 __label__person__fox 0.0100236 __label__person__vicente 0.00807199 $$$ __label__gazdaság __label__gazdagok geography__portugália person__azevedo person__belmiro@@de organization__sonae@@holding genre__cikk author__muharay@@katalin year__2000 $$$ Portugál milliárdos, Bolt hátán bolt $$$ Portugál milliárdos Bolt hátán bolt Szűknek érzi az ország határait Portugália legnagyobb magánkézben lévő gazdasági csoportja, a Sonae Holding, amelynek többségi tulajdonosa és elnöke, Belmiro de Azevedo a Forbes magazin listáján is jegyzett két portugál milliárdos egyike. Belmiro de Azevedo nyugodtan vásárolhat egy élelmiszer-áruházban, betérhet egy bevásárlóközpontba, vacsorázhat előkelő étteremben, üdülhet szállodában, sportolhat egy jó klubban, olvashat napilapot, vagy telefonálhat anélkül, hogy eközben elhagyná saját birodalmát. A 62 éves portugál üzletember nem egyszerűen milliárdos, hanem Sociedade Nacional de Aglomerados e Estratificados (Sonae) holdingja révén a fafeldolgozástól az ingatlanforgalmazáson és a turizmuson át a távközlésig a gazdaság legkülönbözőbb ágaiban érdekelt. A Sonae forgalma a portugál GDP 4,7 százalékának felel meg, Azevedo magánvagyonát pedig 1,5 milliárd dollárra taksálják. Azevedo másfél évtized alatt építette fel jelenleg 750 milliárd escudósra (1 escudo = 1,30 forint) értékelt cégbirodalmát, mely a legnagyobb portugál magáncég. A Sonae összesen ötvenezer embert foglalkoztat, közülük 23 ezret Portugáliában. Tavalyi összforgalma megközelítette az ezermilliárd escudót, s a lendület lankadatlan: az idei év első harmadában 21 százalékos bevételnövekedést jegyeztek fel a tavalyi év hasonló időszakához képest. Nem csoda, ha magát Azevedót így Portugália egyik leggazdagabb embereként tartják számon: az amerikai Forbes magazin listáján csak egy portugál előzi meg, az 1,6 milliárd dolláros vagyont összegyűjtött António Champalimaud bankár (HVG, 1995. március 25.). Azevedo a puritán milliárdos mintaképe: életmódja nem hivalkodó, vagyonához képest szerényen, a nyilvánosságot kerülve él. Munkamániásként ismerik, aki, ha kell, az estéket vagy a hét végét is az irodájában tölti. Egész életében keményen dolgozott, nyolcgyermekes család legidősebb fiaként csak kitűnő tanulmányi eredményének köszönhette, hogy - asztalos apja nagy büszkeségére - miután a portói egyetem vegyészmérnöki karát elvégezte, a Harvardon is továbbképezhette magát. 1965-ben került az akkor még csupán fafeldolgozással foglalkozó Sonae vállalathoz, ahol kezdetben a nem túl jelentős kutatási és fejlesztési részleget vezette. Karrierje fokozatosan ívelt felfelé, s 1985-ben jutott el az elnöki székbe. Időközben sosem feledkezett meg arról, hogy egyre nagyobb részesedésre tegyen szert a cégben, amelynek ma a legnagyobb tulajdonosa: családja a részvények 52 százalékát birtokolja. Vezetésével a Sonae sokrétű terjeszkedésbe és tevékenysége diverzifikálásába kezdett. Először élelmiszeráruház-láncot hozott létre, Portugáliában elsőként nyitott hipermarketet, majd jött az ingatlanüzlet, s azután már saját cége építette a kereskedelmi központokat. A sokoldalúságra törekvő elnök a bankszektor és a média felé is nyitott, megszerezve többek között az egyik legtekintélyesebb lisszaboni napilapot, a Publicót. Nemrég a nemzetközi színtéren is megjelent, elsősorban Spanyolországban és Brazíliában épített ki érdekeltségeket. A korábban három részre osztott vállalatbirodalom néhány éve hat alvállalat holdingjaként működik. A Sonae Industria viszi tovább az eredeti tevékenységet, s a fafeldolgozó-iparban - a német Glunz AG 84,2 százalékának 1998-as felvásárlása óta - világviszonylatban is az elsők között jegyzik. A legjelentősebb és a legnagyobb nyereséget hozó ágazat a szuper- és hipermarketek üzemeltetésével, az áruelosztással foglalkozó Sonae Distribuciao. Portugáliában 350 üzletet tart fenn - a legismertebbek a Continente hiper- és a Modelo szupermarketek -, s ezzel abszolút piacvezető. Miután 1999-ben - az előző évihez képest - megduplázta üzletei forgalmát, az idén további növekedésre számít, már csak azért is, mert újabb 38 egységet nyitott, illetve nyit meg az év folyamán. Brazíliában három év alatt a harmadik legjelentősebb élelmiszeráruház-láncot hozta létre, s a közeljövőben hat újabb hiper- és hét szupermarket nyitását tervezi. A kereskedelmi központokat kezelő Sonae Imobiliaria szintén piacvezető, Portugália összes ilyen létesítménye alapterületének több mint a felét a magáénak mondhatja. Átlagosan évi két új bevásárló központot avat fel, a 80 milliárd escudós beruházással készült Colombo Shopping Center két évvel ezelőtti kapunyitásakor Európa legnagyobb ilyen létesítménye volt. A cég emellett ingatlanüzlettel - főleg luxuslakások árusításával és parkolóházak üzemeltetésével - is foglalkozik. Portugália után Spanyolországban és Brazíliában is épül már egy-egy shopping center, utóbbi Dél-Amerika legnagyobb kereskedelmi központja lesz. Görögországban és Németországban is vannak érdekeltségei, Olaszországban és Franciaországban most kezd terjeszkedni. A nagyszabású beruházások miatt az idegenforgalommal foglalkozó Sonae Turismo egyelőre nem nyereséges, s veszteségesek az új technológiákra - többek között az internetre - szakosodott üzletágak is. A távközlési Sonae.com becslések szerint csak két-három év múlva válik nyereségessé, tavalyi vesztesége 5 milliárd escudo volt. A két éve működő Optimus mobiltelefon-hálózat jól áll, valamivel több mint egymillió ügyféllel, s közel 20 százalékos piaci részesedéssel. Biztosítottnak látszik a Sonae-birodalom folytonossága is. Bár az elnök nem ösztönözte gyermekeit, hogy nyomdokába lépjenek, ma már mindhárom Azevedo-sarj - két fiú és egy lány - a Sonae különböző vállalatainál tölt be vezető tisztséget. MUHARAY KATALIN (Lisszabon)
__label__felszámolás 0.0758682 __label__adósság 0.0583558 __label__adósságbehajtás 0.0169249 __label__ingatlan 0.0103382 __label__építőipar 0.00670285 __label__vendéglátóipar 0.00491541 __label__malomipar 0.0042088 __label__faipar 0.00289958 __label__ipari@@park 0.00233316 __label__hitel 0.00233316 $$$ __label__geography__magyarország 1.00001 __label__felszámolás 0.461027 __label__organization__magyar@@fejlesztési@@bank@@rt. 0.422515 __label__organization__jnt@@security@@kft. 0.019134 __label__organization__szekér@@csárda-fogadó@@kft. 0.0174525 __label__person__csurka@@endre 0.0120638 __label__person__nagy@@kálmán@@(üzletember) 0.0116973 __label__hulladék 0.0113418 __label__person__rigler@@zoltán 0.0113418 __label__organization__proware@@informatikai@@kft. 0.0109969 $$$ __label__felszámolás __label__vendéglátóipar geography__magyarország organization__szekér@@csárda-fogadó@@kft. genre__hír year__2004 $$$ Felszámolják a Szekér Csárda-Fogadó Kft.-t? $$$ Felszámolják a Szekér Csárda-Fogadó Kft.-t? A Magyar Fejlesztési Bank Rt. (MFB) felszámolási eljárást kezdeményezett a 2002-ben 428 millió forinttal meghitelezett Szekér Csárda-Fogadó Kft. (SZCSF) ellen - értesült a HVG. A 215,4 millió forint törzstőkéjű, Bicske külterületére, az M1-es autópálya mellé idegenforgalmi és sportcentrumot tervező SZCSF Kft. (HVG, 2002. július 6.) 180 millió forinttal adósa az MFB Rt.-nek, csaknem 300 millió forintnyi kölcsönt a Hitelgarancia Rt. vállalt át. Várhegyi Gábor alcsútdobozi ügyvezető tud a felszámolási kérelemről, de nem kívánt nyilatkozni a HVG-nek, az MFB Rt.-nél pedig banktitokra hivatkoztak. Az SZCSF Kft. egy ideig törlesztett, s határidő-módosításokat is kért: megpróbált tőkét bevonni, miközben a hitelezők arra várnak, hátha a felszámolás ideje alatt legalább a csárdaépület elkészül, az ugyanis szerintük esetleg megfelelő fedezetet nyújt. Az SZCSF Kft.-ben közben az üzletrészek több mint 90 százalékát a magánszemélyek kezében lévő budapesti Roka Kft. szerezte meg, amely az SZCSF Kft. új könyvvizsgálójával, a Dornhof Nagy und Partner Hungar Audit Kft.-vel azonos címen található. Utóbbi társtulajdonosa, Horváth Péter tagja az SZCSF Kft. felügyelőbizottságának is.
__label__állatvédelem 0.615098 __label__külpolitika 0.122533 __label__kisebbségek 0.103759 __label__társadalom 0.090103 __label__természetvédelem 0.0875738 __label__vallás 0.0518555 __label__kultúra 0.0293222 __label__jelképek 0.028446 __label__kereszténység 0.019134 __label__halászat 0.0149671 $$$ __label__geography__kína 1.00001 __label__társadalom 0.839744 __label__demonstráció 0.437833 __label__geography__tibet 0.414909 __label__vallás 0.414909 __label__állatvédelem 0.262852 __label__külpolitika 0.164526 __label__buddhizmus 0.0488678 __label__geography__tajvan 0.0408557 __label__lóverseny 0.0396488 $$$ __label__állatvédelem __label__kultúra __label__külpolitika __label__politika geography__kína geography__tajvan genre__hír year__2009 $$$ Ölelkezés $$$ Ölelkezés Diplomáciai küldetésbe érkezett a két panda, amelyben Tajvan fővárosában, Tajpejben gyönyörködhet a Holdújévet ünneplő közönség. Az állatokat a Kínai Népköztársaság kormánya ajándékozta, utazásukat a nemrég megnyitott közvetlen légi járatok tették egyszerűbbé. A pekingi kormány szándékai szerint a két panda – Tajvan és az anyaország megbékélésének jeleként – már három évvel ezelőtt a szigetországba érkezett volna, ott azonban többször is visszautasították az ajándékot, arra hivatkozva, hogy ha a két állat, Tuan Tuan és Jüan Jüan nevének karaktereit összeolvassák, a kínai „újraegyesítés” szót kapják (HVG, 2008. április 5.). A tavaly hatalomra került, Peking irányában kevésbé harcias tajvani kormány végül a névmágia ellenére belement a pandák átköltöztetésébe. A panda a kínai kultúra egyik fontos emblémája, a nyugalom és boldogság jelképe, ezért is volt az öt olimpiai kabalafigura egyike. Tuan Tuan és Jüan Jüan szecsuáni óriáspandák, amelyeknek szeretete az utóbbi időben valóságos kultusszá fajult. A veszélyeztetett faj védelmére létrehozott pandarezervátumokban némi sorállás után bárki megölelhet egy fiatal pandát, ami a kínaiak hite szerint szerencsét és bőséget hoz. A pandamániának azonban áldozatai is vannak. 2008-ban egy egyetemista átmászott egy rezervátum 2 méteres kerítésén, ám az óriáspandától ölelés helyett súlyos sérüléssel járó harapásokat kapott. A legemlékezetesebb a 2006-os pandabaleset volt, amikor egy ittas állatkerti látogató hasonló szándékkal mászott a pandaketrecbe. Az ember és a medve is harapási sebeket szenvedett.
__label__állami@@költségvetés 0.979046 __label__költségvetési@@hiány 0.196836 __label__pénzügy 0.152042 __label__gazdasági@@előrejelzés 0.100889 __label__államháztartás 0.090103 __label__béremelés 0.00206074 __label__áremelés 0.00187757 __label__bokros-csomag 0.00104223 __label__bér 0.00071967 __label__gazdaság 0.000697851 $$$ __label__geography__magyarország 1.00001 __label__állami@@költségvetés 0.991163 __label__pénzügy 0.615098 __label__gazdasági@@előrejelzés 0.187143 __label__költségvetési@@hiány 0.112805 __label__államháztartás 0.00858749 __label__bokros-csomag 0.00371725 __label__érdekegyeztetés 0.00176461 __label__person__guterres 0.00155876 __label__person__antónio 0.00142036 $$$ __label__állami@@költségvetés __label__gazdaság __label__gazdasági@@előrejelzés __label__pénzügy geography__magyarország genre__hír year__2004 $$$ ALAKUL A KÖLTSÉGVETÉS, LASSUL A GAZDASÁG $$$ ALAKUL A KÖLTSÉGVETÉS, LASSUL A GAZDASÁG Kedden az Országgyűlés az egyes fejezeteken belüli átcsoportosításokkal módosította a kormány által beterjesztett 2005-ös költségvetési törvényt. Jövőre a családi pótlék a tervezett inflációval arányosan, 4,5 százalékkal nő, a nyugdíjemelés minimuma pedig 1800 forint lesz. A köztisztviselői illetményalap a jelenlegi 33 ezer helyett 35 ezer forint lesz, az illetményminimumok január 1-jével 7,5, szeptember 1-jétől további 4,5 százalékkal emelkednek. A közalkalmazottak és a köztisztviselők a következő év januárjában kapják meg 13. havi illetményüket. A költségvetésbe „besalátázott” közoktatásitörvény-módosítások némelyikével szemben valóságos képviselői lázadás tört ki, így továbbra is osztályozni fogják a testnevelést, és az általános iskola első és második évfolyamán hétvégére is adható házi feladat. A cégek, szórakozóhelyek továbbra sem fizetnek előfizetői díjat a televíziós készülékek után, mert a képviselők leszavazták a kormány ellenkező tartalmú előterjesztését. S bár a kormány legfeljebb 5 milliárd forintot lett volna hajlandó béremelésekre átcsoportosítani a tervezett önkormányzati elbocsátásokra szánt keretből, a frakciók ennél többet, 8,5 milliárdot szavaztak meg. A költségvetés zárószavazása december 20-án lesz. A kutatóintézetek valamelyest lejjebb vették a jövő évi gazdasági növekedésre vonatkozó előrejelzéseiket. A kivitel fő piacának számító euróövezet lassulását, valamint az idei harmadik negyedév 3,7 százalékos növekedési adatát is bekalkulálva többségük a bruttó hazai termék (GDP) 4 százalék alatti bővülésére számít 2005-ben. A Pénzügyminisztérium mégis kitart eredeti, 4 százalékos prognózisa mellett, amit Draskovics Tibor miniszter (képünkön) azzal indokolt a HVG-nek, hogy a reálbérek - az idei stagnálás után - 2-4 százalékkal nőnek, tehát a belföldi kereslet élénkítő hatása ellensúlyozza a külgazdasági feltételek romlását. Az államháztartás uniós elszámolás szerinti hiányát a kormány a december 1-jével módosított adatközlés szerint - a magán-nyugdíjpénztári befizetéseket is bevételként elszámolva - jövőre a GDP 3,8 százalékára teszi, a kutatók viszont ennél 0,2-0,4 százalékponttal nagyobb deficitre számítanak.