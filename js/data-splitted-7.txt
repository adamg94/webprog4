__label__filmgyártás 1.00001 __label__művészet 1.00001 __label__kultúra 0.996303 __label__színház 0.112805 __label__irodalom 0.0100236 __label__táncművészet 0.00395541 __label__zene 0.00299103 __label__humor 0.00182021 __label__filmfesztivál 0.00071967 __label__kultúra-finanszírozás 0.00054578 $$$ __label__művészet 1.00001 __label__kultúra 1.00001 __label__filmgyártás 1.00001 __label__geography__norvégia 0.0980893 __label__person__bier 0.0203424 __label__person__paolo 0.0197291 __label__geography__dánia 0.0185566 __label__person__stephen 0.0124417 __label__mobiltelefon 0.0120638 __label__geography__brazília 0.0113418 $$$ __label__filmgyártás __label__kultúra __label__művészet geography__norvégia person__sevitzky person__anne genre__ajánló genre__hír year__2011 $$$ Film + játszmák, Happy, happy $$$ Film + játszmák Happy, happy Adott egy meseszerűen hólepte, csak úttalan utakon megközelíthető norvégiai falu, benne egy naiv vidéki és egy dörzsölt városi házaspárral; no meg egy gospelkórussal, amely a film fordulatait kommentálja. Anne Sevitzky első nagyjátékfilmje tipikus kortárs skandináv melodráma: kicsit hűvös, kicsit ironikus, és minden fájdalmával együtt is szórakoztató alkotás. Az idei Sundance Filmfesztiválon a zsűri nagydíját nyerte el a film, amelynek alkotógárdája nemzetközileg még nem ismert, de a gomba módra szaporodó északi művészfilmeknél ez inkább a frissesség, mint a középszerűség jele. Kaja és Eirik házassága mindenestül rossz, a szeretetéhes, árvából lett tanárnő hiába csimpaszkodik férjébe, az minden lefekvéskor csak a hátát mutatja neki, és egyetlen öröme, ha sírásig bosszanthatja nejét. Eirik magának való, lenézi a nőket, és gyanúsan hosszú időre eltűnik vadászat címén. Ebbe az antiidillbe érkezik a szomszéd házaspár a fővárosból: Elisabeth magabiztos jogásznő, férje, Sikve sármos és melegszívű férfi. A két pár a hófúvásos mínuszokban jobb híján egymásra fanyalodik, és a sok társasjátékozás közben előbb-utóbb mindenki kimutatja a foga fehérjét. Miközben a szülők infantilis játszmákba kezdenek, gyerekeik az alagsorban egymást egzecíroztatják – a legválságosabb pillanatokban pedig feltűnik a négytagú férfikórus, és mókás dalaival mindenkit kifiguráz. Cirko Film
__label__kábítószer 0.99907 __label__kábítószer-fogyasztás 0.998412 __label__társadalom 0.887215 __label__fiatalok 0.607673 __label__életmód 0.492198 __label__kábítószer-kereskedelem 0.48439 __label__egészségvédelem 0.468801 __label__alkoholfogyasztás 0.384922 __label__fogyasztási@@szokások 0.314061 __label__alkoholizmus 0.262852 $$$ __label__kábítószer 0.99963 __label__kábítószer-fogyasztás 0.998945 __label__geography__magyarország 0.995105 __label__kábítószer-kereskedelem 0.737168 __label__fiatalok 0.600198 __label__egészségvédelem 0.48439 __label__társadalom 0.468801 __label__alkoholfogyasztás 0.430157 __label__fogyasztási@@szokások 0.430157 __label__életmód 0.355785 $$$ __label__kábítószer __label__kábítószer-fogyasztás __label__fiatalok geography__magyarország genre__cikk author__vajna@@tamás year__1996 $$$ Új felmérés az ifjúkori drogozásról, Rab emberek fiai $$$ Új felmérés az ifjúkori drogozásról Rab emberek fiai Magyarország még nem szenved heveny drogmérgezésben, és az ország kábítószerrel való fertőzöttsége sem hasonlítható a nyugati országokéhoz, mértéke pedig kisebb annál, mint ami erről a köztudatban él – állítják szociológusok. A hazai középiskolások körében végzett, nemrég lezárult vizsgálat eredményei szerint valamelyest szűkült ugyan a kábítószer-fogyasztók köre, a tradicionális drogok – a dohányneműek és az alkohol – fogyasztása azonban továbbra is listavezető. „A 16 éves középiskolások közel 5 százaléka fogyasztott már életében marihuánát vagy hasist, egyéb tiltott kábítószert mindössze 1 százalékuk” – derül ki abból az idén lezárult felmérésből, amelyet a Budapesti Közgazdaság-tudományi Egyetem szociológiai tanszékének munkatársai, Elekes Zsuzsa és Paksi Borbála készítettek a Népjóléti Minisztérium és a Tárcaközi Kábítószerügyi Bizottság megbízásából, 20 ezer középiskolás megkérdezésével. E korosztályban nem dívik az intravénás, azaz injekciózva adagolt szerhasználat sem: a 16 éves magyar korosztályt reprezentáló adatok szerint csupán a tinédzserek 0,5 százaléka „lőtte már magát”. A felmérés summázata szerint az illegális drogokkal – kenderszármazékokkal, vagyis hasissal és marihuánával, továbbá amfetaminnal és extasyval, illetve ópiátokkal, elsősorban heroinnal, valamint kokainnal – próbálkozók, illetve az ezekkel élők köre a két-három évvel ezelőtti állapotokhoz képest összességében szűkült, ám például kenderszármazékot ma több 16 éves fogyaszt, mint akkor (az Elekes–Paksi páros az 1992–1993-as tanévben már készített felmérést ugyanebben a körben). A szakirodalomban klasszikus vagy tiltott drogoknak nevezett anyagok, valamint a legális drogok közé sorolt dohány, alkohol, nyugtató- és altatószerek fogyasztásán túl a kutatók feltérképezték a fogyasztás gyakoriságát, továbbá azt, hogy a diákok szerint melyikhez lehet könnyebben vagy nehezebben hozzájutni, s hogy milyen ismeretekkel rendelkeznek a drogokról, a drogozásról. A kábítószerezés kapcsán megpróbáltak tájékozódni a kutatók a diákok szabadidős tevékenységeiről, családi hátteréről és – a droghasználat esetleges káros hatásait is mutató – tanulmányi eredményeiről, iskolából való hiányzásairól is. A dohányzást firtató kérdésekre adott válaszok szerint a középiskolások egyharmada még egyszer sem gyújtott rá életében, egyharmaduk néhányszor kipróbálta, a fennmaradó harmad – a kérdezés tavaly márciusi időpontjáig – fejenként összesen több, mint kétdoboznyi cigaretta elszívásáról adott számot. A két-három évvel ezelőtti adatokkal összevetve kiderül, hogy a rendszeresen dohányzó fiatalok száma azóta 10-15 százalékkal nőtt. A dohányzás elkezdésében vélhetően jelentős szerepet játszik, hogy „férfias” vonásnak számít, amit megerősít, hogy a lányok inkább „füstmentesek”, s hogy a nagyfogyasztók körében magasabb a fiúk aránya. E kérdés kapcsán az is kiderült, hogy a középiskolások – a vizsgálatban gimnazistákat, szakközépiskolásokat és szakmunkástanulókat egyaránt megkérdeztek – 30 százaléka naponta dohányzik, a lányok 3,7, a fiúk 8,5 százaléka pedig már felnőtt mércével is erős bagósnak számít, vagyis napi 20 szál cigarettánál is többet szív. Alkoholt a magyar középiskolásoknak alig kevesebb mint a 9 százaléka nem ivott még, egyharmaduk pedig hússzor vagy ennél többször fogyasztott már valamilyen szeszes italt. A fiúk e téren is lekörözik a lányokat. A válaszadó tizenévesek közel fele ivott már a részegségig, a negyedüknek ráadásul tíznél is többször sikerült berúgnia. A 16 évesek, válaszaik szerint, legkevésbé a sört kedvelik, a bor már népszerűbb körükben, a listát azonban egyértelműen a tömény szesz vezeti. A szociológusok ezt azzal magyarázzák, hogy az ifjú hölgyek e téren alaposan kitesznek magukért, még akkor is, ha pálinka helyett ők inkább a kisebb alkoholtartalmú, „nőies” likőrökhöz vonzódnak. Az első alkoholfogyasztás időpontja – akárcsak az első cigaretta elszívásáé – az általános iskola befejezése, a középfokú tanulmányok elkezdése tájára tehető. Az ivás ilyenkor általában még nem torkollik részegségbe, de átlagosan egy évre rá sokan már erre is sort kerítenek. A mértékre utal, hogy a kérdezés előtti 30 napon belül a válaszadók egyötöde legalább egyszer a részegségig leittasodott. Ez azonban nem jelenti azt, hogy a 16 évesek alkoholfogyasztása nőtt volna: a kutatópáros két-három éve is hasonló helyzetet regisztrált. Gyógyszert – altatót és nyugtatót – a megkérdezett lányok 12 százaléka szedett már orvosi rendelvény nélkül, esetleg visszaélésszerűen drogként; a fiúknál a gyógyszerdrogozás aránya a lányokénak a fele. Jelentősnek mondható azok aránya (9,4 százalék, többségükben lányok), akik kipróbálták már az alkohol–gyógyszer bódító kombinációját is. Ezzel együtt a szakzsargonban szegény- vagy pótdrogokkal való narkózásnak nevezett fogyasztás – például a gyógyszer–alkohol, a szipuzás, azaz szerves oldószer kigőzölgéseinek belélegzése – a felmérés szerint visszaszorulóban van. A szociológusok ezt részben azzal magyarázzák, hogy a tiltott kábítószerek egyre „népszerűbbek”, egyúttal könnyebb hozzájuk jutni. A megkérdezett középiskolások zöme úgy érzi, sört, bort „nem gond” beszerezni, de még a szerintük az ezeknél kissé nehezebben „hozzáférhető” tömény szeszt sem. A szipuzáshoz szükséges alapanyagokról – elsősorban a ragasztókról, parkettalakkról – már csak a felük, a nyugtatókról és altatókról pedig ennél is kevesebben állították ugyanezt. A kenderszármazékok megszerzését 11 százalék ítélte könnyűnek vagy nagyon könnyűnek, az ópiátok – idesorolva a nyers ópium és a máktea előállításához szükséges mákgubót, de leszámítva a heroint – és az LSD hozzáférhetőségét valamivel kevesebben. Az alkalmankénti dohányzást a megkérdezett 16 éveseknek a negyede, a napi cigarettázást a háromnegyede ítéli el egyértelműen. Az ivással való „kacérkodást” ennél kevesebben tartják kerülendőnek, ám a gyakori nagyivászatot, részegeskedést a háromnegyedük tekinti elvetendő magatartásnak, 92 százalékuk pedig legalábbis károsnak. A legveszélyesebb jelzőt ettől függetlenül a napi rendszerességgel gyakorolt italozás kapta. E válaszok szerint a fiatalok ismerik az alkohol ártalmait, ám a fogyasztását mégsem ítélik el annyira, mint a tiltott szerekét. Ez utóbbiak fogyasztását ugyanis többnyire a megkérdezettek több mint 90 százaléka elítéli, csak a marihuána, illetve a nyugtatók kóstolgatása maradt e 90 százalékos „határ” alatt. A nemek között akadt némi eltérés: a lányok inkább a nyugtatókkal és a szipuzással, a fiúk pedig a marihuánával szemben engedékenyebbek. Általánosságban azonban egyértelműen nőtt a drogozás elleni ellenszenv: az „elítélési határ” két-három éve még 80 százalék körül volt. A magukat átlag alatti teljesítményűnek minősítő tanulók körében elterjedtebbnek mutatkozik a rendszeres dohányzás és a részegségig fajuló ivás. Az illegáliskábítószer-fogyasztók iskolai teljesítményén általában nem látszik, mely narkó rabjai, kivéve a kenderszármazékokat és a heroint, amelyek fogyasztása viszont az átlag alatti és feletti diákokra egyaránt jellemző, a közepes tanulóknál ritkább. Szegénydrogokkal – szipu, alkohol–gyógyszer – elsősorban a magukat gyenge tanulónak minősítők élnek. A bármilyen mértékben narkózó fiatalok mintegy háromnegyede él egyedül, nevelőszülőkkel vagy intézetben. A dohányzás, az ivás és a gyógyszerszedés az alacsonyan kvalifikált szülők gyermekeire jellemző inkább, illegális kábítószereket pedig jobbára vagy a nagyon alacsony, vagy a felsőfokú képzettségű szülők csemetéi használnak. A felmérésből összességében egyértelműen kimutatható, hogy ha egy családban viszonylag gyakori az alkoholizálás, a nyugtatók és altatók szedése, az öngyilkosság vagy annak kísérlete, az idegorvosi kezelés, ott nagyobb eséllyel áll fenn a fiatal drogveszélyeztetettsége, mint egyébként. VAJNA TAMÁS
__label__bűnözés 0.843905 __label__társadalom 0.679189 __label__fiatalok 0.239359 __label__közbiztonság 0.0675567 __label__bevándorlás 0.0384762 __label__személy@@elleni@@erőszak 0.0384762 __label__büntetőjog 0.0293222 __label__belpolitika 0.0275953 __label__idegengyűlölet 0.0244331 __label__kisebbségek 0.019134 $$$ __label__geography__németország 1.00001 __label__társadalom 0.939923 __label__bűnözés 0.531219 __label__fiatalok 0.191943 __label__bevándorlás 0.129413 __label__közbiztonság 0.109716 __label__idegenrendészet 0.0169249 __label__idegengyűlölet 0.0140736 __label__szexuális@@bűnözés 0.0106625 __label__bűnüldözés 0.0103382 $$$ __label__bűnözés __label__fiatalok __label__nemzetiségek __label__társadalom geography__németország genre__cikk author__weyer@@béla year__2008 $$$ FIATALKORI BŰNÖZÉS NÉMETORSZÁGBAN, Törököket fogtak $$$ FIATALKORI BŰNÖZÉS NÉMETORSZÁGBAN Törököket fogtak Egy nyugdíjas brutális összeverése nyomán újra a viták középpontjába került Németországban a fiatalkorú külföldiek által elkövetett bűncselekmények problémája. A televízió nagyhatalom. Még karácsony előtt történt, hogy a müncheni földalatti egyik állomásán két fiatalember összevert egy 76 éves nyugdíjast. A nyomtatott sajtó bűnügyi rovatában ez legfeljebb egy néhány soros hírt ért volna, ám az állomás biztonsági kamerájának felvételét bemutatta a tévé is. Azóta ez a németországi közbeszéd egyik meghatározó témája, szinte nincs politikus, aki ne nyilvánított volna véleményt az ügyben, nincs ifjúságkutató és kriminalista, akit legalább egy vitaműsorba ne hívtak volna meg annak boncolgatására, mit lehet tenni a fiatalkori bűnözés, ezen belül is a külföldiek által elkövetett erőszakos bűncselekmények ellen. Merthogy a müncheni elkövetők külföldiek voltak: egy 17 éves görög és egy 20 éves török verte össze az idős embert csupán azért, mert az rájuk szólt, hogy ne dohányozzanak. A tettesek – akiket a tévés képek alapján a rendőrség rövid idő alatt elfogott – igencsak brutálisan bántak el az öreggel: amikor az már a földön feküdt, egyikük még nekifutásból is belerúgott. A megdöbbentő látvány önmagában még így is kevés lett volna az időközben immár négyhetes országos érdeklődés fenntartására – ráadásul a vizsgálati fogságban ülő tettesek közül az idősebbik, ügyvédje útján, nyilvánosan bocsánatot kért, az áldozat állapota pedig javul –, csakhogy éppen választási kampányidőszak van. A közeljövőben három tartományban – Hessenben, Alsó-Szászországban és Hamburgban – új parlamentet választanak, és a föderális berendezkedésű Németországban éppen az állampolgárok biztonsága terén nagy a tartományok önállósága. Így aztán Roland Koch, a hesseni tartományi kormány kereszténydemokrata (CDU) miniszterelnöke kedvezőnek látta az alkalmat, hogy kemény szavakkal illesse a fiatalkorú külföldiek által elkövetett bűncselekményeket, s azt hangoztassa, hogy aki ilyesmit tesz, annak „nincs itt keresnivalója”. Vagyis ki kell utasítani. Az adott esetre vonatkoztatva ez anynyit tesz, hogy ha a bíróság legalább háromévi börtönbüntetésre ítéli a török fiatalembert, őt ki lehet toloncolni, ám görög társát – lévén uniós tagország polgára – már nem. De persze már nem a konkrét esetről van szó, már csak azért sem, mert időközben újabb rendőrségi jelentések borzolták a kedélyeket. Január első hétvégéjén előbb Frankfurt am Mainban egy héttagú banda tagjai – a rendőrségi szaknyelv körülírásával élve „migrációs hátterűek”, vagyis bevándorlók – verték össze a földalatti vezetőjét, majd Münchenben egy 17 éves iraki és két 16 éves palesztin ütött le és rugdosott össze két, hozzájuk hasonló korú fiatalt. A vita arról folyik, lehet-e „külföldi bűnözésről” beszélni, szigorítani kell-e a törvényeket vagy azok végrehajtását. A háttérben persze az a kérdés is ott lappang, hogy mivel lehet több szavazatot szerezni: azzal, ha a kemény kéz politikáját hirdeti valaki, vagy ha a politikai korrektség jegyében differenciáltabban próbál közelíteni a kérdéshez. A két nagy párt, a CDU és az SPD mindenesetre már egymásnak ugrott. A szociáldemokraták idegenellenességgel vádolták meg Roland Kochot, mire a CDU-sok előástak egy, az 1997-es választási kampányból származó szónoklatot, miszerint azt, aki visszaél a vendégjoggal, ki kell tessékelni az országból. Ezt pedig az SPD-s Gerhard Schröder akkori alsó-szászországi miniszterelnök, későbbi kancellár mondta. A bűnügyi statisztika számai igazolják is meg nem is a mostani felbuzdulást. A Németországban a lakosság 8,8 százalékát kitevő külföldiek a 2006-ban elkövetett bűncselekmények tettesei közt 22 százalékot képviselnek. Vagyis számarányukhoz képest csaknem háromszorosan reprezentáltak. Ugyanakkor 1997-ben még az összes elkövetett bűncselekmény 27,9 százalékát kellett az ő számlájukra írni, a tendencia tehát csökkenő. Hasonló a helyzet a fiatalkorúak esetében is (a német büntető törvénykönyv e kategória felső korhatárát 21 évben szabja meg). Míg 1997-ben 389 ezer német fiatal vált bűnelkövetővé, tíz évvel később pedig már 429 ezer, addig a külföldiek eseteinek száma az 1997-es 129 ezerről 2006-ra 91 ezerre mérséklődött. Persze ez is létszámarányuknál jóval nagyobb reprezentáltságot jelez – a probléma tehát létezik. A megoldásnak mindenesetre aligha kedvez a mostani, túlfűtött hangulat, amikor például egy török újság azzal vádolta a németeket, hogy koncentrációs táborokba akarják zárni a külföldi fiatalokat – a háttérben az áll, hogy sok szakértő szerint a börtön gyakran afféle kriminalisztikai továbbképzés, ezért jobb lenne a „normális bűnözőktől” elkülönítve, valamiféle átnevelő intézményben foglalkozni a fiatalkorú elítéltekkel. Mindazonáltal nem is a török származású fiatalokat tartják a fő problémának: Roman Reusch, a berlini nyomozó hatóság többszörös bűnelkövetőkkel foglalkozó vezető ügyésze a keresztényszociális CSU-hoz közel álló Hanns Seidel Alapítvány egyik rendezvényén elmondta, hogy a legtöbb gondot számukra az arab migráns családokból származók jelentik. A lényeget valószínűleg Heinz Buschkowsky, Berlin Neukölln kerületének szociáldemokrata polgármestere – itt a legnagyobb a külföldiek aránya, 75 ezer migrációs hátterű fiatallal és a berlini visszaesők csaknem harmadával – fogalmazta meg. Arról beszélt, hogy a bevándorló családok gyerekei közt az átlagosnál jóval erősebb a kilátástalanság érzése, gyakrabban hagyják abba az iskolát, válnak munkanélkülivé, és ez a bűnözés melegágya. Ennek elkerüléséhez, ahhoz, hogy foglalkozzanak a már bűnelkövetővé vált fiatalokkal, szociális programokra lenne szükség, de ezen a területen, az utóbbi évek takarékossági intézkedései következtében, éppen hogy visszalépés történt. Az pedig, hogy a törvényalkotásban (jelenleg tíz év a maximálisan kiszabható büntetés fiatalkorúak esetében, a büntethetőség alsó korhatára pedig a betöltött 14. év) lesz-e szigorítás, vagy a bűnüldözés keményedik-e, a választási kampány csillapodása után fog eldőlni. WEYER BÉLA / BERLIN
__label__merénylet 0.998876 __label__belpolitika 0.962683 __label__emberölés 0.129413 __label__terrorizmus 0.0275953 __label__helyhatósági@@választás 0.0145136 __label__elnökválasztás 0.00942259 __label__népszavazás 0.00507033 __label__nemesfémek 0.00233316 __label__politika 0.0021257 __label__légikatasztrófa 0.00165848 $$$ __label__merénylet 1.00001 __label__belpolitika 0.998765 __label__geography__oroszország 0.997459 __label__emberölés 0.863402 __label__terrorizmus 0.103759 __label__person__borisz 0.0396488 __label__person__kadirov 0.0302246 __label__person__alekszandr 0.0179962 __label__person__karimov 0.016413 __label__person__iszlam 0.016413 $$$ __label__belpolitika __label__bíróság __label__emberölés __label__merénylet __label__politika geography__oroszország person__nyemcov person__borisz genre__hír year__2017 $$$ ÍTÉLET A NYEMCOV-ÜGYBEN, A megrendelő szabadon $$$ ÍTÉLET A NYEMCOV-ÜGYBEN A megrendelő szabadon Húszéves börtönbüntetésre ítélték Moszkvában Zaur Dadajevet, aki 2015 februárjában a Kreml közvetlen közelében agyonlőtte Borisz Nyemcov ismert ellenzéki politikust. A csecsen nemzetiségű férfi négy, ugyancsak csecsen társa 11–19 éves börtönt kapott a merényletben való részvételért. Az egykor miniszterelnök-helyettesi posztot is betöltött Nyemcov családjának ügyvédje szerint az ítélettel nem lehet lezárni az ügyet, mert szabadlábon van az, aki megrendelte a politikai gyilkosságot. „Számunkra ez csak a kezdet, továbbra is azt követeljük, hogy a hatóságok vizsgálják ki, hogy ki áll a merénylet mögött” – hangsúlyozta Vagyim Prohorov. A gyilkosság napján Nyemcov az egyik független moszkvai rádióban beszélt, s arra kérte a moszkvaiakat, hogy vegyenek részt az általa szervezett ellenzéki nagygyűlésen. A merénylet előtti hónapokban pedig olyan dokumentum összeállításán dolgozott, amely azt bizonyította volna, hogy Oroszország közvetlen szerepet vállal a kelet-ukrajnai szakadár mozgalmak támogatásában.
__label__iszlám 0.984585 __label__vallás 0.453272 __label__kultúra 0.0503406 __label__terrorizmus 0.00670285 __label__filozófia 0.00447838 __label__kereszténység 0.00308537 __label__politológia 0.00264167 __label__zsidó@@vallás 0.00151118 __label__egyházi@@ünnep 0.00117951 __label__nacionalizmus 0.00114357 $$$ __label__iszlám 0.934405 __label__vallás 0.377551 __label__kultúra 0.0518555 __label__geography__közel-kelet 0.0251888 __label__geography__arab@@országok 0.0116973 __label__person__ahmed 0.00447838 __label__geography__magyarország 0.00299103 __label__geography__irak 0.00289958 __label__terrorizmus 0.00289958 __label__geography__jordánia 0.00256091 $$$ __label__iszlám __label__vallás geography__arab@@országok geography__irak genre__vélemény author__kőrös@@lászló year__2003 $$$ Az iszlám derűsebb arcáról $$$ Az iszlám derűsebb arcáról A mostani iraki invázió úgyszólván a második legrosszabb alkalom, hogy apropóján bármiféle pozitívum hangozzék el az iszlámról. Az első természetesen 2001. szeptember 11-e volt, ám akkor a muszlim apologétákon/propagandistákon kívül érthető módon alig akadt, aki ilyesmivel próbálkozott volna. A jelen helyzet abban (is) különbözik az akkoritól, hogy az utóbbi másfél évben ismét nyilvánvalóvá vált: a Korán csakis akkor lesz veszedelmes gyúanyag, ha államok, illetve nemzetközi politikai alakulatok számára szolgál munícióul. Az iszlám felfogás szerint a hatalmas mű öröktől fogva létezett, már az előtt is, hogy Dzsibráil (Gábriel) angyal által Isten kinyilatkoztatta volna Mohamednek - ha azonban más vallások vagy a vallástudomány szempontjaival közelítünk hozzá, jól meghatározható történelmi viszonyok lenyomatának mutatkozik. Mint ilyen, egy kor és egy személyiség világképének tükre, rendkívül sokrétű, ennélfogva ellentmondásos. Más szent iratokhoz hasonlóan olykor több, egymásnak is ellentmondó megoldással szolgál ugyanarra a problémára. Ennek örülhetünk. Nemcsak a hódításra (és a zsákmányra) áhítozók találnak benne kedvükre való passzusokat, hanem azok is, akik mindennél inkább óhajtják a békét, az Isten személyével való szeretetteljes egyesülést, az embertársak szolgálatát és más nemes dolgokat. Az, hogy a szent iratok értelmezésében mikor miféle szempontok kerülnek túlsúlyba, erősen környezetfüggő. Nem tudni pontosan, hogy a huszadik század második felében kezdődött iszlám forradalom vajon történetének mely szakában tart, de nem biztos, hogy ez a felszálló ág. E revolúció annak a felismerésnek a szülötte volt, hogy a gyarmati felszabadító küzdelmek a harmadik világban többnyire csak korrupt nemzeti burzsoáziákat segítettek hatalomra, amelyek villámgyorsan berendezték a maguk gyakran ingatag, de mindig erőszakos rendszereit. Ezekben a közrendű sokaság két dolgot tapasztalhatott meg: hogy változatlanul ők a kizsákmányoltak, és hogy uraik olyan, eleinte egyszerűnek tűnő feladattal sem képesek megbirkózni, mint Izrael elsöprése. Mindez az expanzív és erőszakos iszlámot táplálta; az új korszak 1979-re (Khomeini hatalomra jutásával Iránban), de legkésőbb 1981-re (amikor is szunnita fanatikusok végeztek Szadat egyiptomi elnökkel) beköszöntött. Az iszlám jövője szempontjából sok függ attól, mi lesz a kimenetele a mostani konfliktussorozatnak. Ha Irak után elesik Irán is, ha Szaúd-Arábia Amerika-ellenes fele nagyobb önmérsékletre kényszerül, ha levadásszák az al-Káida és a Hezbollah terroristáit, ha új béketerv keretében csodával határos módon megnyugtató status quo jön létre a Szentföldön, Mohamed követői talán barátságosabban fordulnak a Nyugat felé, és megmutatkozhat az iszlám derűsebbik arca is. Erre is volt már példa, a kiegyezés hívei szívesen hivatkoznak arra, mennyit vett át az iszlám a kereszténységből és a pogány európai ókor filozófiájából, s hogy cserébe például hogyan alapozta meg a skolasztikát. Megesett, hogy a Mohamed utáni második században egy keresztény teológus arab kalifával folytatott hitvitát, s nem lett baja belőle. Mielőtt azonban a minap megindult volna a Szaddám Huszein elleni offenzíva, az iszlám világból vészjósló hangok hallatszottak, olyasfélék, mint az afganisztáni támadás környékén. A kairói Al-Azhar mecset és vallási főiskola teológusai - az intézmény az egyébként decentralizált szunnita iszlámban többé-kevésbé „Róma” szerepét játssza - hitelvi döntésben nyilvánították ki, hogy Irak védelme „szent erőfeszítés” (ez a dzsihád egyik, a lényeget jobban megközelítő fordítása). E szerint azok, akik Szaddámért esnek el, előbb jutnak a paradicsomba, mint maga a próféta, ő tudniillik ágyban, párnák közt halt meg, és túlvilági sorsa majd csak az ítélet napján teljesedik be. Az iraki invázió másnapján pedig a Hamász és Omár mullah hirdetett dzsihádot a szokásos ellenségek (amerikaiak, zsidók, keresztesek) ellen. A Szentszék talán nem is véletlenül fordult szembe a fundamentalista protestáns Bush-csapat új irányvonalával. Lehet, hogy II. János Pált nem az ötszázezer iraki keresztény sorsa aggasztja - inkább valamiféle új, tágabb ökumenizmus vezeti. Budapesten a jezsuiták alig néhány hete rendeztek szimpoziont az arab-magyar kapcsolatokról, márpedig ők, mint ismeretes, „a pápák könnyűlovassága”. KŐRÖS LÁSZLÓ (A szerző újságíró)
__label__belpolitika 1.00001 __label__országgyűlési@@választás 0.998876 __label__kormányalakítás 0.992194 __label__kormány 0.960371 __label__gazdaság 0.562187 __label__kormányválság 0.191943 __label__kormánykoalíció 0.152042 __label__országgyűlés 0.0446909 __label__kormányprogram 0.00447838 __label__kormányátalakítás 0.00233316 $$$ __label__belpolitika 1.00001 __label__országgyűlési@@választás 0.999457 __label__geography__litvánia 0.988678 __label__kormányalakítás 0.985946 __label__kormány 0.971574 __label__gazdaság 0.44554 __label__kormányválság 0.228166 __label__országgyűlés 0.182436 __label__geography__lengyelország 0.0583558 __label__geography__észtország 0.0362301 $$$ __label__belpolitika __label__kormány __label__kormányalakítás __label__gazdaság geography__litvánia genre__cikk author__tálas@@andrea year__2000 $$$ Kormányalakítás Litvániában, Liberális húzás $$$ Kormányalakítás Litvániában Liberális húzás Hiába aratott győzelmet a litván baloldal az október elejei parlamenti választásokon, a kormányalakításhoz szükséges többség és koalíciós partner híján kénytelen átengedni a kormányzást a bal- és jobbközép pártok alkotta liberális szövetségnek. „Különös, a legtöbb szavazatot kaptuk, mégis ellenzékbe kényszerülünk” - fakadt ki múlt kedden Algirdas Brazauskas, az október 8-ai litvániai parlamenti választásokon győztes, három baloldali pártot tömörítő választási szövetség, a Szociáldemokrata Koalíció elnöke. A kommunista múltja ellenére - 11 évig volt a Litván Kommunista Párt főtitkára - évek óta a legnépszerűbb litván politikusnak számító Brazauskas kénytelen volt szembesülni azzal, hogy bár az általa vezetett választási koalíció 51 mandátumával a legtöbb helyet szerezte meg a 141 fős törvényhozásban, csak kisebbségi kormány alakítására futja az erejéből. Az egykamarás parlamentbe bejutott 13 párt és három független jelölt között ugyanis egy sem akadt, amelyik a - többek között a kommunista utódpártot, a Litván Demokratikus Munkáspártot (LDDP) is magába foglaló - választási koalícióval hajlandó lett volna kormányt alakítani, vagy akár csak kívülről támogatta volna kisebbségi kormányát a parlamentben. Pedig Brazauskas koalíciója programjában ugyanarra helyezte a hangsúlyt, mint a többi párt: az Európai Unióhoz és a NATO-hoz való csatlakozásra, valamint az adócsökkentésre, amit azzal fejelt meg, hogy a szociális kiadások növelését is beígérte. A dolgok ilyetén alakulása egyébként aligha okozhatott meglepetést az immár politikai visszavonulását fontolgató Brazauskasnak, hiszen a választást megelőzően négy bal-, illetve jobbközép párt szintén szövetséget kötött. A jobbközép Litván Liberális Szövetség (LLS), a balközép Új Szövetség (NS), a Litván Centrumszövetség (LCS) és a Modern Kereszténydemokrata Szövetség (MKDS) alkotta tömörülés - ellentétben Brazauskas koalíciójával - nem állított közös jelöltlistát, viszont elkötelezték magukat, hogy a választások után általuk liberálisnak mondott koalíciót alakítanak. Erre a 68 mandátummal rendelkező liberális szövetségnek az után nyílt lehetősége, hogy sikerült továbbá két parlamenti pártot, a lengyel kisebbségek pártját és az agártermelők szerveződését is maga mellé állítania, s így a törvényhozásban háromfős többségre tett szert. A Valdas Adamkus államfő által támogatott liberális koalíció négy pártja múlt csütörtökön már alá is írta a leendő kabinet működésének feltételeit tartalmazó megállapodást. Az államfő azonban még nem adta ki a kormányalakítási megbízást, erre a héten a parlament alakuló ülését követően kerülhet sor. A négy párt megegyezett abban, hogy a koalíció vezető pártjának számító, 34 mandátummal rendelkező liberálisok elnöke, a 44 éves Rolandas Paskas lesz az új litván kormányfő, pártja hét miniszteri posztot kap, míg a mandátumok számát tekintve utána következő balközép NS-t vezető Arturas Paulauskas, az egykori vilniusi főügyész a parlament elnöki tisztét tölti be, s pártja öt tárca vezetését kapja meg. A miniszteri posztok elosztásáról egyelőre nem egyeztek meg a pártok, megfigyelők azonban tudni vélik, hogy a pénzügyi és a gazdasági tárcát Paskas mindenképpen pártjának akarja megszerezni. E minisztériumokat a posztokat tavalyi kormányfősége alatt már betöltött s vele együtt tavaly novemberben lemondott két emberének szánja. Paskas tavaly novemberben nemcsak a kormányból lépett ki, hanem a kormánykoalíció vezető pártjából, a Haza Szövetségből (TS) is. Röviddel ezután csatlakozott a parlamentben akkor mindössze egy mandátummal rendelkező LLS-hez, amelynek hamarosan elnökévé választották. Megfigyelők szerint Paskas a lehető legjobbkor váltott: a mostani választáson ugyanis az előző kormány vezető pártja, a Litvánia függetlenségét orosz tankok ellenében kivívó Vytautas Landsbergis vezette konzervatív TS súlyos vereséget szenvedett. Ezúttal mindössze kilenc képviselői helyhez jutott, míg az előző választáson 70 mandátumot s így egy parlamenti hely híján többséget szerzett. A 68. életévét a jövő héten betöltő Landsbergis - Brazauskas mellett a másik veterán litván politikus - visszavonulásra készül: egyes hírek szerint a TS vezetését a most leköszönő kormányfőre, a 43 éves Andrius Kubiliusra bízná. A képviselőiket felerészben pártlistákra, felerészben pedig egyéni jelöltekre adott voksokkal választó litvánok a balti állam 1991-es függetlensége óta tartott harmadik választáson - mint eddig minden alkalommal - nehezülő életkörülményeik miatt váltották le a hivatalban lévő kormányt. A litván gazdaság máig nem tudott kilábalni az 1998. őszi orosz pénzügyi válság okozta piacvesztés kiváltotta recesszióból. Ennek egyik legsúlyosabb következménye a munkanélküliség, ami az utóbbi két évben robbanásszerűen emelkedett: a négy éve még csak 5 százalékos ráta ma már hivatalosan is 12 százalék körül mozog, egyes vidéki körzetekben pedig a 80 százalékot közelíti. Az átlagkereset ugyan eléri az ezer litast (1 USA-dollár = 4 litas), ami biztos megélhetést jelent, csakhogy az állami szférában ennél alacsonyabbak a jövedelmek, nem is szólva a nyugdíjakról, amelyek átlaga alig 240 litas. A nyugdíjasok járandóságát és a közalkalmazottak keresetét a konzervatív kormány befagyasztotta, amikor tavaly decemberben a GDP 9,8 százalékára rúgó deficit láttán költségmegszorító intézkedéseket tartalmazó büdzsét szavaztatott meg a parlamenttel. A költségvetési hiányt a Mazeikiu Nafta eladása duzzasztotta fel: a Baltikum egyetlen olajfinomítójával, saját csővezetékrendszerrel s tengeri olajterminállal rendelkező vállalat 51 százalékáért az orosz Lukoil is pályázott, ám politikai megfontolásból végül az amerikai Williams Internationalnek adták el. Az ügyletért nagy árat fizettek: a cég adósságaira 350 millió dolláros hitelgaranciát kellett vállalnia az államnak. Paskas és két minisztere nem értett egyet az irracionális döntéssel, s ez volt akkori lemondásuk oka (HVG, 1999. november 6.). A helyzetet nehezítette, hogy az üzlet meghiúsulása miatt a Lukoil hosszú ideig szüneteltette a Litvániába irányuló olajszállításokat, ami jószerivel megbénította a gazdaságot. A gazdaság az utóbbi fél évben ugyan ismét növekedési pályára állt, ez azonban már nem javított a konzervatív kormánykoalíció megítélésén. A hivatalos litván adatok szerint a GDP a tavalyi 4,1 százalékos visszaesés után az első fél évben 2,1 százalékkal nőtt, s így reálisnak tűnik az év egészére prognosztizált 3,1 százalékos növekedés. A tavaly a GDP 11 százalékára rúgó folyófizetésimérleg-hiány az első negyedéves adatok szerint csökkent ugyan, ám az új kormány számára továbbra is a külgazdasági egyensúly megteremtése a legfőbb feladat. Megfigyelők szerint azonban aligha valószínű, hogy az új kabinet ennek orvoslására mindjárt a lakosság számára népszerűtlen intézkedéssel kezdi, s az 1993 júniusa óta a dollárhoz kötött, túlértékeltté vált nemzeti valutát leértékeli. TÁLAS ANDREA
__label__adó 1.00001 __label__adórendszer 0.562187 __label__pénzügy 0.173298 __label__cégek@@adózása 0.0396488 __label__adókedvezmény 0.033096 __label__jövedéki@@termékek 0.0302246 __label__jövedelemadó 0.028446 __label__forgalmi@@adó 0.016413 __label__adóellenőrzés 0.00942259 __label__helyi@@adó 0.00913564 $$$ __label__adó 1.00001 __label__geography__magyarország 1.00001 __label__adórendszer 0.637041 __label__állami@@költségvetés 0.320831 __label__cégek@@adózása 0.0780882 __label__pénzügy 0.061886 __label__országgyűlési@@ülésnap 0.0488678 __label__jövedéki@@termékek 0.0433758 __label__átalányadó 0.0302246 __label__jövedelemadó 0.0203424 $$$ __label__adó __label__gazdaság __label__pénzügy geography__magyarország genre__hír year__2008 $$$ Van adócsomag $$$ DECEMBER 1. Van adócsomag Viszonylag kényelmes többséggel fogadta el az Országgyűlés a 2009-re javasolt adóváltoztatásokat, holott a korábbi kormánypárt SZDSZ elutasította azokat, hiányolva az adó- és járulékcsökkentést. Támogatta viszont – állítása szerint tévedésből – két fideszes és egy kereszténydemokrata képviselő, a függetlenek közt ülő Gyenesei István önkormányzati miniszter és Császár Antal miniszterelnöki megbízott, valamint öt MDF-es képviselő, ők arra hivatkozva, hogy elfogadták a javaslatukat, miszerint rokonsági foktól függően az első 20 millió forintnyi örökség örökösönként illetékmentes lehet. Az adócsomag kevés érdemi változtatást hoz jövőre (a még szeptemberben benyújtott, később a pénzügyi válság és recesszió miatt visszavont javaslatban még a lakosság és a vállalkozások terheit csökkentő tételek szerepeltek). Adókedvezmény vehető igénybe számlás háztartási szolgáltatások (például bébiszitter, javítás) után. Megszűnt az osztalékadó 35 százalékos kulcsa (a 25-ös megmaradt), az elengedett tagi kölcsön pedig – a bizonytalan forrású pénzek kifehérítéseként – 10 százalékkal leadózható. Adókedvezményt kapnak azok is, akik alacsony adókulcsot alkalmazó, EU-n kívüli országból hazahozzák a jövedelmüket, és magyar állampapírba fektetik be. Nő jövőre a számlaadást és az alkalmazott bejelentését elmulasztók bírsága, és új szabály készült a cégautók megadóztatására.
__label__művészet 1.00001 __label__színház 0.996837 __label__kultúra 0.951152 __label__irodalom 0.384922 __label__filmgyártás 0.0827073 __label__zene 0.0259674 __label__humor 0.00383448 __label__opera 0.00219272 __label__táncművészet 0.00121659 __label__ügynökmúlt 0.00071967 $$$ __label__geography__magyarország 1.00001 __label__művészet 1.00001 __label__színház 1.00001 __label__geography__budapest 1.00001 __label__kultúra 0.672342 __label__organization__vígszínház 0.245095 __label__irodalom 0.212079 __label__person__william 0.122533 __label__organization__örkény@@színház 0.0780882 __label__person__shakespeare 0.0446909 $$$ __label__irodalom __label__kultúra __label__művészet __label__színház geography__budapest geography__magyarország person__kováts@@kriszta person__örkény@@istván organization__baltazár@@színház genre__ajánló genre__hír year__2017 $$$ SZÍNHÁZ + BETŰTLEN ORSZÁG, Nézzünk bizakodva a jövőbe! Egypercesek több percben, zenével $$$ SZÍNHÁZ + BETŰTLEN ORSZÁG Nézzünk bizakodva a jövőbe! Egypercesek több percben, zenével Groteszk szorozva groteszkkel – s megkapjuk a szédítő, hidegkirázó, felemelő, sírni való valóságot. Színre lép egy csapatnyi – tömzsi, kissé deformált termete, mongol szemállása miatt egymásra igen hasonlító – színész. Jól szemügyre veszik aznapi nézőiket, majd hátat fordítanak nekik. Terpeszállásba lépnek, könnyedén a földig hajolnak, s két lábuk között visszanézve, szavaikat egymásba öltve kezdik magyarázni, mi is a groteszk. Vagyis láttatón tolmácsolják az Egypercesek írójának, Örkény Istvánnak értelmezését a fejtetőre állt világról. Ezen erős kezdés után sincs pihenő: a jól (vagy kevésbé) ismert mininovellák szövege színházi életre kel. Az ötletektől sziporkázó, dramaturgiailag indokolt, ám meglepő mozdulatokban, egységes (Ruttka Andrea álmodta) látványokban, zenei effektekben tobzódó előadás legnagyobb erénye éppen ezért nem az, hogy feledteti a Baltazárba látogatókkal azt, hogy a szereplők úgymond értelmi sérült művészek (többségük Down-szindrómás). Merthogy nem feledteti. Ugyanis a rendező, Kováts Kriszta (a nagy csapatjátékban Müller Péter Sziámival együtt színészként, énekesként is közreműködve) az említett tényt csupán zárójelbe teszi – és lényegtelenné fajsúlyosítja. Nem a színpadi, a valódi világ áll mindinkább fejre, betűről betűre megvalósítva, elfogyasztva legaktuálisabb klasszikus írónk Zászló című képversének látomását, nem mellékesen az emlékezetes színházi est feledhetetlen záróképét, ahogy Magyarországból még egy M betű sem marad.
__label__arab-izraeli@@konfliktus 0.99594 __label__béketárgyalás 0.00328306 __label__terrorizmus 0.000949944 __label__politika 0.000513336 __label__nemzeti@@függetlenség 0.000402042 __label__társadalom 1e-05 __label__történelem 1e-05 __label__pénzügy 1e-05 __label__váltó 1e-05 __label__news@@international 1e-05 $$$ __label__arab-izraeli@@konfliktus 1.00001 __label__geography__izrael 0.996527 __label__geography__libanon 0.0716012 __label__terrorizmus 0.063725 __label__geography__palesztina 0.0244331 __label__béketárgyalás 0.00649827 __label__organization__palesztin@@felszabadítási@@szervezet 0.00574025 __label__geography__bejrút 0.0036036 __label__geography__golán-fennsík 0.00117951 __label__person__madeleine 0.00107496 $$$ __label__arab-izraeli@@konfliktus __label__népszavazás geography__izrael genre__hír year__1996 $$$ Népszavazás Izraelben? $$$ Népszavazás Izraelben? Váratlan bejelentést tett hétfőn Simon Peresz izraeli kormányfő: a palesztin területek végső státusáról kötendő bármilyen megállapodást népszavazásra bocsát. Az 1993-as izraeli–palesztin egyezmény értelmében elvben májusban kezdődő tárgyalások középpontjában Kelet-Jeruzsálem jövője, a palesztin területeken lévő zsidó telepek sorsa és a palesztin menekültek visszatérésének ügye áll majd. A kormányfő útban Omán felé a repülőgépen nyilatkozott minderről. Az Öböl menti szultánságból – elsőként az izraeli kormányfők közül – kedden Katarba érkezett. Öbölbeli útjának bevallott célja a kereskedelem fellendítése. A zsidó államnak egyik olajmonarchiával sincs diplomáciai kapcsolata, mégis mindkét helyen hivatalosan fogadták a kormányfőt. Mind a látogatást, mind a népszavazásról szóló bejelentést Peresz választások előtti népszerűségnövelő akciójának tartják, a januárban megválasztott törvényhozói Palesztin Tanács egyik tekintélyes tagja viszont az utóbbit a békefolyamatra mért csapásként értékelte. Közben nőtt a feszültség az egyetlen még „élő” arab–izraeli fronton. Dél-Libanonban a Hezbollah síita szervezet további rakétatámadásokkal fenyegetőzött, miután vasárnap katyusából lőtte Galileát. Az Irán-barát szervezet az Észak-Izrael elleni támadással kívánta megtorolni azt, hogy az izraeli hadsereg és a vele szövetséges dél-libanoni milícia tüzérsége előzőleg – tévedésből – megölt két libanoni polgárt. Izrael elismerte a felelősségét, de a Hezbollah rakétatámadásaira tüzérségi sorozatokkal válaszolt.
__label__történelem 0.201823 __label__kultúra 1e-05 __label__pénzügy 1e-05 __label__gazdaság 1e-05 __label__társadalom 1e-05 __label__külpolitika 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 1.00001 __label__háború 0.00193673 __label__geography__normandia 0.00146506 __label__organization__balassi@@kiadó 0.000562779 __label__geography__európai@@unió 1e-05 __label__külpolitika 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 __label__person__kassai@@viktor 1e-05 $$$ __label__kultúra geography__nagy-britannia genre__térkép year__2004 $$$ Artúr király emlék- és sírhelyei $$$ Artúr király emlék- és sírhelyei 4360681.pdf
__label__egészségügy 0.998255 __label__egészségbiztosítás 0.0474359 __label__háziorvosi@@rendszer 0.0179962 __label__társadalombiztosítás 0.0109969 __label__kórházak 0.0106625 __label__biztosítás 0.00523013 __label__mentőszolgálat 0.0047652 __label__magánszektor 0.00328306 __label__gyógyászati@@segédeszközök 0.00281093 __label__egészségpénztár 0.00256091 $$$ __label__geography__magyarország 1.00001 __label__egészségügy 0.997687 __label__egészségbiztosítás 0.187143 __label__organization__országos@@egészségbiztosítási@@pénztár 0.0851091 __label__háziorvosi@@rendszer 0.0341104 __label__mentőszolgálat 0.0293222 __label__organization__országos@@mentőszolgálat 0.0203424 __label__biztosítás 0.0140736 __label__egészségpénztár 0.0116973 __label__organization__egészségügyi@@minisztérium 0.00971848 $$$ __label__egészségügy geography__magyarország person__falus@@ferenc organization__magyarországi@@otthonápolási@@és@@hospice@@egyesület genre__interjú author__gáti@@júlia year__2001 $$$ Válaszol Falus Ferenc, az otthoni ápolás szakembere, „A háziápolásnak csupán egyharmadát használják ki” $$$ Válaszol Falus Ferenc, az otthoni ápolás szakembere „A háziápolásnak csupán egyharmadát használják ki” Jóllehet a betegek otthoni ápolása lényegesen olcsóbb és hatékonyabb a drága kórházinál, és Magyarországon létre is jöttek az ilyen szakápolói szervezetek, ám az érdekeltek nagy része még csak nem is tud róla, hogy kérhet ilyen ellátást. Ráadásul az Országos Egészségbiztosítási Pénztár láthatóan abban érdekelt, ne kapjon túl sok „reklámot” e lehetőség, nehogy még az erre szánt pénzügyi keretet se lehessen kimeríteni - vélekedik Falus Ferenc (50 éves), a Magyarországi Otthonápolási és Hospice Egyesület elnöke, aki egyúttal a Harris Egészségügyi Szolgálat orvosigazgatója. HVG: Az egészségbiztosítás költségvetése az idei évre 1,46 milliárd forintot szán házi szakápolásra. Mire futja ebből? F. F.: Ez az összeg csak egy családi büdzséhez viszonyítva óriási, valójában egy biztosítottra vetítve évi 146 forint költséggel számol. Szerencsére nem mindenki szorul ilyen ellátásra, de a hazai statisztikák szerint egy 10 ezres lélekszámú településen ez a pénzügyi keret - egy adott pillanatban - egyszerre két beteg otthoni kezelését teszi lehetővé, miközben legalább ötször ennyi lenne a szakmailag is indokolható igény. Az Egyesült Államokban, ahol árgus szemekkel lesik az egészségügyi ellátás költséghatékonyságát, úgy számolnak, hogy a fekvőbeteg-ellátásra fordított összeg 3 százalékát érdemes a házi szakápolásra költeni. Ha ezt az arányt vesszük alapul, nálunk 7 milliárd forintnak kellene lennie ebben a kasszában. HVG: Amit mond, abból számomra egyértelműen az következik, hogy csak az kap ilyen ellátást, aki tudja, hol és hogyan kell érvényesítenie jogait. Ki és hogyan dönt arról, mikor melyik beteg fekhessen saját ágyában, otthon fogadva az ápolónőt, aki kicseréli a kötését, a katéterét, vagy a gyógytornászt, aki megmozgatja? F. F.: A társadalombiztosítás finanszírozásáról szóló kormányrendelet szerint a háziorvos maga dönthet arról, rendel-e páciensének háziápolást, de kezdeményezheti ezt kórházi vagy a járóbeteg-ellátásban dolgozó szakorvos is. HVG: Feltéve, hogy az adott körzetben van ilyen szolgáltatást nyújtó cég... F. F.: Többnyire ez nem akadály, hiszen ma már 350 - igaz, zömében csupán néhány dolgozót foglalkoztató - cég, kisvállalkozás és néhány nagyobb, országos hálózattal rendelkező szolgáltató működik Magyarországon. Szükség esetén még a városon kívüli kistelepülésekre, akár tanyákra is kimennek az ápolók, lényegében karitatív megfontolásból, mivel az Országos Egészségbiztosítási Pénztár (OEP) 50 kilométer megtételét jó esetben 70-190 forintos költségtérítéssel „honorálja”. Más kérdés persze, hogy egy adott pillanatban a szolgáltatóknak van-e szabad kapacitásuk. A gyógytornászok - akikre azonnal szükség lenne például egy baleseti sérült otthoni rehabilitációjához - gyakorta csak többhetes előjegyzés alapján tudnak kezelésbe venni újabb pácienst. Eközben furcsa ellentmondásnak látszik, hogy a háziápolási „kapacitásnak” csupán egyharmadát használják ki, mivel a megyei egészségpénztárak egy előre meghatározott havi összeg erejéig finanszírozzák a tevékenységet, s aki túllépi a keretet, az lényegében magánszorgalomból, társadalmi munkában ügyködik. Gazdaságosan pedig csak olyan vállalkozások tudnának működni, amelyek 15 szakápolóval havi 1500 vizitet végeznek. Ettől azonban meglehetősen messze vagyunk. HVG: Az egészségügy közismerten mostoha bérei mellett talán más léptékekben kell vizsgálni a hazai gazdaságosságot. A nővérek rákényszerülnek arra, hogy másod-, harmadállást vállaljanak. Mennyire kifizetődő házhoz menni? F. F.: Az OEP tavaly egy vizitért átlagosan 1500 forintot fizetett ki a szolgáltatóknak, amiből a költségek levonása után például egy háromórás vizitet teljesítő nővér zsebében 400-500 forint nettó bér maradt meg. Ilyen feltételek mellett a múlt évben valamivel kevesebb mint 40 ezer beteg részesült 800 ezer vizitben, miközben két és fél millió ember került kórházba. Az aktív kórházi ágyon fekvők napi 7-8 ezer forintba kerülnek az egészségbiztosítónak, tehát ha szűken számoljuk is, legalább háromszor annyiba, mint ha otthon lábadozna a beteg. A nyugati adatok azt mutatják, hogy ez a különbség - persze a házi ápolás javára - akár 7-12-szeres is lehet, ha egy kórház nem ispotályjellegű, mint nálunk, kórtermek helyett szobák vannak, amelyek csaknem az otthoni kényelmet nyújtják, tévével, fürdőszobával, telefonnal - s persze nővérrel. HVG: Ha igaz az, hogy minden, a házi ápolásra fordított forint - még Magyarországon is - kettő másik megtakarítását eredményezi, nem is szólva az otthongyógyulás lelki és fizikai pozitívumairól, miért nem „reklámozza” az OEP ezt a lehetőséget? Ha egyáltalán szót ejtenek róla, csak az általuk felfedett csalásról, holtak után elszámolt szolgáltatásról beszélnek. F. F.: Eddig valóban minden igyekezetük arra irányult, hogy bebizonyítsák, ilyen szolgáltatásra nincs szükség. A középvezetésben pedig ugyanazok az előítéletek működnek, amelyek az egészségügyi struktúraváltást más területeken is gátolják. Azt pedig kórházakról, háziorvosokról is állították, hogy halottak ápolása után nyújtottak be számlát. Ez az állítás sokkal nagyobb publicitást kapott, mint az utána következő helyesbítés, mely szerint az ő informatikai rendszerükben volt a hiba. Nem állítom, hogy visszaéléseket éppen ezen a területen ne lehetne elkövetni, de az biztos, hogy mivel 1996-ban, a háziápolás indulásakor ez volt az első, teljes egészében magánvállalkozásra épülő egészségügyi szolgáltatás, így már a kezdetektől kiemelt „figyelmet” kaptunk az OEP-től. Meggyőződésem, hogy a háziápolási kassza felhasználását tízszer annyi ellenőrzésnek (persze számszakinak, nem pedig minőséginek) vetették alá - nem csupán a szolgáltatást nyújtóknál, de az azt elrendelő háziorvosoknál is -, mint bármely más hasonló nagyságrendű kiadást. Ez egy újdonság esetén érthető is, meg is edződtünk tőle. Ennek köszönhetően ma ez az egészségügy egyik legszervezettebb, legprofesszionálisabb adminisztrációra és adatszolgáltatásra képes ága. Itt a tevékenység minden részletét jogszabály írja elő, miközben például az az orvosok szakmai lelkiismeretére van bízva, kit mikor küldenek kórházba vagy onnan haza. HVG: Abban nem kételkedem, hogy a kórházi bentfekvés elkerülése vagy lerövidítése sok betegnek kedves gondolat, de a kórházak inkább ágyaik megtöltésében, az OEP pedig az előre megszabott költségvetési rovatok által - immár két évre előre - megszabott finanszírozás betartásában érdekelt. Ki fog elvenni a fekvőbeteg-ellátás kasszájából, hogy a háziápolást finanszírozva összességében költséget takarítson meg? F. F.: Valóban a „zárt” kasszák eddig nem sok módot adtak az átcsoportosításra, de azt remélem, azzal, hogy az OEP most a szaktárcához került, újrafogalmazódnak a preferenciák. Ahhoz ugyanis, hogy csökkenjen a kórházi ápolási idő, teret nyerjen az egynapos sebészet, jobb legyen a rehabilitáció (például az agyvérzés utáni egészség-helyreállításban kiválóak a háziápolás eredményei), gyorsabban visszanyerjék munkaképességüket a betegek, egyebek mellett az otthoni szakápolásra kell többet költeni. A kérdés csak az OEP-nél hangzik úgy, hogy akkor melyik kasszából vegyenek el. Egy valóságos biztosítónál azt mérlegelik, mennyibe kerül X. Y. biztosítottjuk kezelése, meggyógyítása, ha két hétig van kórházban, illetve ha két napot tölt bent, és utána tíz alkalommal szakápoló keresi fel saját otthonában. HVG: Mindeddig a „hatékonyan megoldható” esetekről beszéltünk, s ha erre sincs elegendő pénz, nem nehéz kitalálni, hogy az állandó ápolásra szoruló idősek és a betegségük végstádiumában lévő haldoklók ellátására még ennyi sem jut. F. F.: Ez már nem pusztán az egészségügy feladata, bár szinte mindig együtt jár a szociális gondozás és a szakápolás, amit leginkább az önkormányzatoknak kellene összehangolni. Ez hatásköri, szakmai pozícióféltésből alig valósul meg. Most Hódmezővásárhely látszik üdítő kivételnek, ahol megpróbálnak minden lehetőséget számba venni s hatékonyan elosztani, hiszen a kevesebből is több jut, ha az nincs szétforgácsolva. Ami pedig a hospice-t, vagyis a haldokló betegek ellátását illeti, arra semmilyen többletforrás nem áll rendelkezésre. Elvileg az otthonápolás büdzséjéből kell ezt is megoldani, jóllehet ehhez a munkához szakmai csapatmunka szükséges, amelyben részt vesz egyebek mellett pszichológus és a fájdalomcsillapítási terápiákban jártas orvos is. Sőt önkéntesek is segítik a gondozást - így van ez világszerte mindenütt -, hiszen a ápolás olyan súlyos lelki tehertétel, hogy nem lehet néhány évnél hosszabb ideig csinálni. Az elmúlt években a Hospice alapítvány 2 ezer ilyen szakembert képezett ki, így lennének elegen, akik a főváros által tervezett - de még meg nem valósult - tíz kórházi hospice-részlegben dolgoznának. GÁTI JÚLIA
__label__képzőművészet 0.9993 __label__festészet 0.461027 __label__művészet 0.0656148 __label__múzeum 0.0203424 __label__kultúra 0.00233316 __label__szobrászat 0.00133502 __label__város 0.000865901 __label__iparművészet 0.000454218 __label__fotóművészet 0.000389985 __label__népművészet 0.000355992 $$$ __label__képzőművészet 1.00001 __label__geography__magyarország 1.00001 __label__geography__budapest 0.988323 __label__művészet 0.538993 __label__festészet 0.314061 __label__organization__ludwig@@múzeum@@(budapest) 0.287778 __label__múzeum 0.187143 __label__organization__szépművészeti@@múzeum 0.152042 __label__organization__magyar@@nemzeti@@galéria 0.0953595 __label__geography__bécs 0.0675567 $$$ __label__képzőművészet __label__művészet geography__budapest geography__magyarország organization__szépművészeti@@múzeum genre__ajánló genre__hír year__2012 $$$ Tárlat + új tájfelfogás, Pieter Bruegel kora $$$ Tárlat + új tájfelfogás Pieter Bruegel kora A párizsi múzeumlátogatók a Louvre meghívására már 2008-ban láthatták a Szépművészeti Múzeum XVI. századi németalföldi rajzgyűjteményének legszebb lapjait, most végre a hazai közönség is egyben gyönyörködhet az értékes anyagban. A budapesti válogatás – talán kárpótlásként a késésért – lényegesen bővebb, és kiegészült néhány Bécsből érkezett grafikával is. A kiállítás segít felismerni a század jelentőségét Németalföld művészetében – azét a századét, amikor ott is lezárult a középkor, és mind erőteljesebben érvényesült az itáliai humanizmus és reneszánsz hatása. A befolyás persze nem volt egyoldalú, hiszen az északi mesterek közül szintén sokan telepedtek le a képzőművészet más központjaiban, így Itáliában is; a tárlat egyik érdeme éppen ennek a kölcsönhatásnak a bemutatása. A bibliai, mitológiai témák mellett a tájábrázolásra koncentrál, ami a budapesti gyűjtemény talán legerősebb oldala. Nyomon követhető a Bruegel által kialakított tájfelfogás térhódítása, a valóságábrázolás előtérbe kerülése a fantázia szülte, idealizált tájak helyett. Pieter Stevenstől, Paulus van Vianentől, Frederick van Valckenborchtól, a Budapesti vázlatkönyv mesterétől és Anton Miroutól egész sorozatok láthatók a tárlaton, együtt olyan művészek alkotásaival, akiknek csak nagyon kevés munkája maradt fenn az utókorra. Szépművészeti Múzeum, szeptember 16-áig
__label__műemlék 0.999231 __label__cégek 0.0446909 __label__mezőgazdaság 0.00240673 __label__állami@@vagyon 0.00104223 __label__történelem 1e-05 __label__társadalom 1e-05 __label__pénzügy 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__műemlék 1.00001 __label__geography__magyarország 1.00001 __label__állami@@költségvetés 0.896261 __label__cégek 0.51563 __label__műemlékvédelem 0.0488678 __label__külpolitika 1e-05 __label__geography__európai@@unió 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__műemlék __label__műemlékvédelem geography__magyarország genre__grafikon genre__térkép year__2016 $$$ A kastély- és várprogramban szereplő műemlékek száma megyénként $$$ A kastély- és várprogramban szereplő műemlékek száma megyénként 16370721.pdf
__label__gazdaság 1.00001 __label__pénzügy 0.899131 __label__belpolitika 0.859674 __label__kormányátalakítás 0.182436 __label__kormány 0.106701 __label__infláció 0.0780882 __label__államadósság 0.0503406 __label__állami@@költségvetés 0.0302246 __label__külföldi@@államadósság 0.0251888 __label__gdp 0.0145136 $$$ __label__gazdaság 1.00001 __label__geography__oroszország 0.99963 __label__belpolitika 0.874087 __label__pénzügy 0.77731 __label__kormányátalakítás 0.307368 __label__állami@@költségvetés 0.22271 __label__kormány 0.0420977 __label__person__szergej 0.0293222 __label__külföldi@@államadósság 0.0203424 __label__person__csubajsz 0.016413 $$$ __label__gazdaság __label__pénzügy geography__oroszország person__kaszjanov person__mihail genre__cikk author__vida@@lászló year__2001 $$$ Az orosz kormány egyéves mérlege, Félig üres, félig tele $$$ Az orosz kormány egyéves mérlege Félig üres, félig tele Nem lehetett felhőtlen a kinevezésének első évfordulóját a múlt héten ünneplő Mihail Kaszjanov orosz miniszterelnök öröme: az átalakítás előtt álló kormánynak az idén koránt sincs olyan könnyű dolga, mint tavaly volt. A gyorsuló infláció, a növekvő költségvetési kiadások és a rubel felértékelődése a gazdasági növekedés kifulladásához vezethet. Az utóbbi tíz évben talán egyik orosz miniszterelnök személyét sem lengte körül annyi, a közelgő lemondásáról szóló pletyka és híresztelés, mint Mihail Kaszjanovét. Ennek ellenére a minap Oroszország új kijevi nagykövetének és egyben az orosz-ukrán gazdasági kapcsolatok fejlesztésével foglalkozó elnöki különmegbízottnak kinevezett Viktor Csernomigyin után Kaszjanov a második orosz kormányfő, aki bársonyszékében megérte kinevezésének első évfordulóját. A legfrissebb moszkvai sajtóértesülések szerint Kaszjanov pozíciója az utóbbi hónapokban egyenesen megszilárdult, amiben egyes elemzők szerint közrejátszott az is, hogy a sokáig riválisaként emlegetett Szergej Ivanov március végén a nemzetbiztonsági tanács éléről védelmi miniszterré lépett elő (HVG, 2001. április 7.). A Vlagyimir Putyin elnök által március utolsó napjaiban végrehajtott, a hagyományosan a Kreml közvetlen alárendeltségébe tartozó fegyveres testületeket, mindenekelőtt a hadsereget érintő személycserék után a leváltások és kinevezések akkor megjósolt második hulláma a jelek szerint elkerüli Kaszjanovot. Legalábbis erre utalt, hogy nemrég maga a kormányfő jelentette be, az államfővel folytatott egyeztetés után május második felében hozza nyilvánosságra, milyen „finomhangolásra” van szükség a kabinet szervezeti felépítésében és személyi összetételében. Miközben a megfigyelők hetek óta találgatták, vajon melyik miniszterelnök-helyettes és melyik tárca gazdája kényszerül búcsút venni posztjától az „adminisztratív reformként” beharangozott kormányátalakítás során, Kaszjanov a kabinet május 18-ai ülésén óvatos derűlátással „nem rossznak” értékelte az orosz gazdaság helyzetét. E megjegyzés nem tett volna szert túl nagy jelentőségre, ha nem éppen egy nappal miniszterelnöki kinevezésének első évfordulója után hangzik el, amikor politikusok és szakértők amúgy is meg szokták vonni a kormány munkájának mérlegét. A közgazdászok zöme sötétebb képet fest az orosz gazdaság kilátásairól, mint Kaszjanov, a 2000-ben kiugróan magas növekedés megtorpanásáról, sőt némelyek már egyenesen stagflációról cikkeznek, tekintve, hogy a statisztikai hivatal, a Goszkomsztat adatai szerint az év első négy hónapjában a fogyasztóiár-index a tavaly december végihez képest 9 százalékkal emelkedett, miközben a jegybank (CBR), illetve a gazdaságfejlesztési és kereskedelmi minisztérium egymástól némileg eltérő becslése szerint a hazai össztermék (GDP) az első negyedévben 2000 azonos időszakához képest „csak” 3,4-4,2 százalékkal gyarapodott. Az infláció veszélyére Putyin április óta többször is felhívta Kaszjanov és a gazdaságért felelős miniszterek figyelmét, ami nem is csoda, hiszen a tervezettnél csaknem kétszer gyorsabb ütemű a drágulás. A prognózisok szerint az éves infláció bajosan lesz kisebb 22-24 százaléknál, noha a büdzsé kidolgozásakor 12-14 százalékos előirányzatból indultak ki. Mint a pénzügyminiszteri teendőket is ellátó Alekszej Kudrin miniszterelnök-helyettes elismerte, ha a folyamatot nem sikerül megállítani, a kabinet kénytelen lesz felülvizsgálni a költségvetést. Pedig a büdzséhez az idén egyszer már hozzá kellett nyúlni amiatt, hogy egyfelől a bevételi oldalon bekalkulálták az IMF több mint másfél milliárd dolláros hitelét, más felől a kiadások között a hitelező államokat tömörítő Párizsi Klubbal szemben összesen esedékes adósságszolgálatnak csak a töredékét tüntették fel, bízva abban, hogy sikerül globális átütemezési megállapodást elérni (HVG, 2001. február 3.). Csakhogy az IMF és a Párizsi Klub egyaránt hajthatatlannak bizonyult. Ezért a büdzsében éktelenkedő mintegy 190 milliárd rubeles (1 USA-dollár = 29,1 rubel) hiány miatt februárban lóhalálában kellett megváltoztatni az előirányzott pótlólagos bevételek elosztásának arányait a külső adósságszolgálat javára és egyes folyó kiadások kárára, ami érthetően még az állami duma a Kreml iránt feltétlenül lojális többségének a kedélyállapotát is felborzolta. Az infláció fenyegeti a gazdasági növekedést - fogalmazott még áprilisban a pénzügyminisztérium kollégiumának tanácskozásán Putyin, világosan értésre adva, hogy végső soron politikai kérdésről van szó. Szemlátomást „vette az üzenetet” Viktor Gerascsenko jegybankelnök is, hiszen az utóbbi hetekben a devizatartalékait május elejére 32 milliárd dollár fölé hizlaló CBR valamelyest elengedte az 1999 vége óta fokozatosan felértékelődő rubel árfolyamát. Ily módon az exportlobbi által is támogatott moszkvai pénzügyi kormányzat szeretné fokozni az orosz termékek versenyképességét a külföldi piacon, vagyis erősíteni az 1998. augusztusi valutaválság nyomán drasztikusan megcsappant kivitel 2000 közepétől tapasztalható újbóli fellendülését. A szakértők ugyanis egyetértenek abban, hogy az utóbbi harminc évben példátlan, 1999-ben és 2000-ben összesen mintegy 14,1 százalékos GDP- és 17,8 százalékos iparitermelés-növekedés legfőbb hajtóereje a rubel devalválásával ösztönzött importhelyettesítés volt. Másfelől a rubel óvatos gyengítése sem csodaszer, mert például drágítja az orosz kormány számára az államháztartásra óriási teherként nehezedő külső adósság törlesztését. A súlyosbodó egyensúlyi problémák az eddiginél sokkal keményebb próbatétel elé állítják a Kaszjanov-kabinetet, annál is inkább, mivel a 2000. évihez hasonló, már-már ideális külpiaci feltételek az idén aligha maradnak fenn. Ráadásul a szerkezeti reformok sem halogathatóak tovább, hiszen évről évre romlik Oroszországban a befektetési légkör. Ez utóbbit az is mutatja, hogy a folyó fizetési mérleg 2000-es 46,3 milliárd dolláros rekordtöbblete mellett ugyancsak csúcsot döntött a 28 milliárd dollárra taksált legális és illegális tőkekivitel. Jellemzően 1991 óta első ízben tavaly fordult elő, hogy az orosz gazdaság hivatalosan több működő tőkét exportált (3,1 milliárd dollár), mint amennyit befogadott (2,7 milliárd dollár). Ugyanakkor reményre ad okot, hogy a kormány - amely nem kis huzavona után csak most hagyta jóvá az államvasutak és a villamosipari monopólium, a JESZ reformjának koncepcióját - még a nyári szünet előtt napirendre kíván tűzetni a dumával egy sor „forradalminak” számító törvényt. A kabinet javasolta a honatyáknak: július derekáig hosszabbítsák meg a tavaszi ülésszakot, hogy megkezdhessék a nyugdíj- és az igazságügyi reform, a földkódex, a deregulációs csomagterv és az adókódex hiányzó fejezeteinek a vitáját. A képviselők egy jó része persze szkeptikusan viszonyul ehhez a hirtelen hajrához, mondván, a kilátásba helyezett átalakítás előtt a kormány valójában csak tettetni igyekszik a lázas tevékenységet. VIDA LÁSZLÓ (Moszkva)
__label__közlekedés 0.00858749 __label__kultúra 1e-05 __label__pénzügy 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 1.00001 __label__geography__európai@@unió 0.0140736 __label__külpolitika 1e-05 __label__politika 1e-05 __label__geography__usa 1e-05 __label__pénzügy 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__közlekedés __label__közúti@@közlekedés __label__útdíj geography__budapest geography__magyarország genre__térkép year__2015 $$$ Zónahatár-variációk $$$ Zónahatár-variációk 15410531.pdf
__label__gazdaság 1.00001 __label__autópiac 1.00001 __label__politika 1.00001 __label__kereskedelem 1.00001 __label__társadalom 0.99594 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__kereskedelem 1.00001 __label__autópiac 1.00001 __label__geography__európa 1.00001 __label__társadalom 1.00001 __label__gazdaság 1.00001 __label__kultúra 0.969795 __label__politika 0.245095 __label__hitel 0.119213 __label__bűnözés 0.0047652 __label__organization__täglich@@alles 1e-05 $$$ __label__autópiac geography__európa genre__grafikon year__2008 $$$ Európai autóeladások 2007-ben $$$ Európai autóeladások 2007-ben 8050831.pdf
__label__egyház 0.798197 __label__bűnözés 0.771854 __label__gazdasági@@bűnözés 0.063725 __label__szexuális@@bűnözés 0.0169249 __label__adó 0.00592107 __label__adóellenőrzés 0.0043415 __label__csalás 0.00171072 __label__adócsalás 0.00133502 __label__egyházi@@vagyon 0.00133502 __label__jövedelemadó 0.000979752 $$$ __label__geography__magyarország 1.00001 __label__bűnözés 0.407343 __label__egyház 0.191943 __label__gazdasági@@bűnözés 0.0140736 __label__organization__apeh 0.0116973 __label__organization__gyermekrák@@alapítvány 0.0062999 __label__person__körmendy-ékes@@judit 0.00447838 __label__person__lissák@@marcell 0.00395541 __label__adócsalás 0.00281093 __label__geography__nyíregyháza 0.00248262 $$$ __label__adóellenőrzés __label__adó __label__egyház geography__magyarország genre__hír year__2000 $$$ Lezárult bitangkasszaügy $$$ Lezárult bitangkasszaügy Nem talált szándékos jogsértésre utaló nyomokat a szeged-csanádi egyházmegye 130 plébániáján az APEH Bűnügyi Igazgatóságának Csongrád Megyei Nyomozó Hivatala, ezért bűncselekmény alapos gyanújának hiányában múlt héten megszüntette a január 27-én elrendelt vizsgálatot. Az „átvilágítás” Gyulay Endre megyés püspök kérésére történt, aki azt követően fordult az APEH-hez, hogy Guliga György explébános, akit 60 millió forintos csalás gyanújával maga a püspök jelentett fel a rendőrségen, a bírósági tárgyalás során azt állította: az egyháznak szánt adományokról a plébániákon külön listák készülnek, s az úgynevezett bitangkasszából nagy összegeket fizetnek ki adó- és járulékmentesen (HVG, 2000. február 5.). Az APEH megállapította, hogy azok a Guliga György által benyújtott nem hitelesített dokumentumok - bizonylatok, feljegyzések -, amelyek az 1989 és 1995 közötti gazdálkodásról szolgálhattak volna adalékul, elévülés miatt nem vizsgálhatók, az azóta keletkezett iratokból pedig nem állapítható meg törvénysértés. Az adományokról egyébként - a személyi jövedelemadóról (szja) szóló törvény előírásai szerint - az egyházak kötelesek külön nyilvántartást vezetni, a papoknak, lelkészeknek az egyházi szertartásokért fizetett „stóladíj” pedig adómentes. Azt viszont korábban Gyulay is elismerte, hogy kisebb munkákért egy-kétezer forintot alkalmanként világiaknak - sekrestyés, kántor - is kifizettek, de hozzátette, ezekben az esetekben „erkölcsi megfontolásból” bírálták felül a törvényt.
__label__pénzügy 0.125933 __label__bank 0.109716 __label__tőzsde 0.0259674 __label__privatizáció 0.00885735 __label__értékpapírpiac 0.00807199 __label__bankrendszer 0.00574025 __label__pénz-@@és@@tőkepiac 0.00383448 __label__tőkekivitel 0.00206074 __label__tőzsdeindex 0.00187757 __label__bankrangsor 0.00165848 $$$ __label__geography__lengyelország 1.00001 __label__bank 0.0550153 __label__privatizáció 0.0460439 __label__tőzsde 0.0341104 __label__organization__grupa@@pekao 0.0275953 __label__pénzügy 0.0251888 __label__külföldi@@befektetés 0.0113418 __label__biztosítótársaság 0.0109969 __label__organization__bank@@handlowy 0.00735583 __label__organization__bank@@rozwoju@@eksportu 0.00735583 $$$ __label__bank __label__privatizáció geography__lengyelország organization__bank@@handlowy genre__cikk year__1997 $$$ Bank Handlowy w Warszawie, Elkapkodták $$$ Bank Handlowy w Warszawie Elkapkodták Hatalmas közönségsikert aratott és többszörös túljegyzést eredményezett a varsói tőzsde történetének eddigi legnagyobb részvénykibocsátása, amelynek keretében a legrégibb lengyel kereskedelmi bankot, a Bank Handlowy w Warszawiet privatizálták. Hasonló reklámkampánnyal eddig legfeljebb fogyasztási cikkekre vagy a mobiltelefonok megvásárlására igyekeztek rávenni a lengyeleket, ezúttal viszont egy értékpapírra hívták föl a tavasz végétől a közönség figyelmét. A mérlegfőösszegét tekintve a harmadik legnagyobb lengyel kereskedelmi banknak számító Bank Handlowy w Warszawie mindent meg is tett a befektetők megnyeréséért. A 10,2 millió zlotys (1 USA-dollár = 3,2 zloty) kampány keretében a három országos tévécsatornán több mint száz alkalommal futottak a részvényvásárlásra biztató reklámok, Lengyelország-szerte 29 újságban és 600 köztéri óriásplakáton jelentek meg a hirdetések, míg a 7 millió telefon-előfizetőt a havi számlához mellékelt felhívással igyekeztek megnyerni, a kibocsátási prospektushoz – és vásárlási lehetőséghez – pedig 47 brókerház 580 irodájában lehetett hozzájutni. A fáradozás meghozta a gyümölcsét. A kisbefektetők számára elkülönített pakettet a május 26-tól június 13-ig tartó jegyzési időszakban 3,7-szeresen túljegyezték, így az eredetileg nekik szánt részvénycsomagot 20 százalékra emelték, ekképp minden igényelt száz részvényre 35-öt adtak ki. A különbözetet az úgynevezett stratégiai befektetőktől vonták el, amelyek részesedése a Bank Handlowyban az eredetileg tervezett 30-ról 24 százalékra mérséklődött. Ezt a befektetői csoportot az amerikai J. P. Morgan bankház vezeti, s részt vesz benne a svájci Zürich Insurance és a svéd Sparbanken Sverige (ismertebb nevén Swedbank). A szakmai befektetőknek is tekintett hármak vállalták, hogy 18 hónapig megtartják részvényeiket, amelyeket a következő másfél év során is csak bizonyos korlátozásokkal adhatnak el. A trió összeállítása nem véletlen. A J. P. Morgan szervezte a Bank Handlowy májusi – immár második – eurokötvény-kibocsátását, amellyel a kelet-európai pénzintézetek közül a legkedvezőbb kamatfeltételekkel jutottak pénzhez a tőkepiacon, s az eredeti 150 millió dolláros mennyiséget a nagy érdeklődésre való tekintettel a harmadával megemelték. A Zürich Insurance a hírek szerint a lengyel bankkal együttműködve szeretne biztosítótársaságokat létrehozni Lengyelországban. A Swedbank pedig a Lengyelország és Svédország gazdasági kapcsolataiban rejlő lehetőségeket kívánja kiaknázni: a két ország közötti kereskedelmi forgalom tavaly felülmúlta az egymilliárd dollárt, s az Ericsson, az Electrolux és az Alfa Laval jelentős lengyelországi befektetésekkel rendelkeznek. Még a lakossági érdeklődésnél is nagyobb volt a külföldi és lengyel intézményi befektetők rohama, akik a számukra fenntartott 21 százalékos részvénycsomagot 17-szeresen túljegyezték. A papírok kelendőségéhez az elemzők szerint az is hozzájárult, hogy a lengyelországi privatizációban eddig szokatlan módon a bank vezetősége – Cezary Stypulkowski elnökkel az élen – valóságos kampánykörutat tett: Nyugat-Európa és az Egyesült Államok 18 városában igyekeztek megnyerni az intézményi befektetőket, sikerrel. A legtöbb jegyzés, az összes 31 százaléka Nagy-Britanniából érkezett, 26 százalék az Egyesült Államokból, 10 százalék Svájcból, 9–9 százalék Németországból, Olaszországból és Franciaországból, míg mindössze 2 százalék Lengyelországból s 4 százalék egyéb nacionáléjú intézményi befektetőktől. A nagy sikert az elemzők több tényezőnek tulajdonítják. Kétségtelen vonzerőnek tartják, hogy az ár – amelyet ugyan a nagy keresletet érzékelve a korábban nyilvánosságra hozott sáv felső határán, 35 zlotyn állapítottak meg – jócskán elmaradt attól az 50 zlotys árfolyamtól, amelyet a kibocsátás előtt a szakértők reálisnak tartottak (a lakossági befektetők ráadásul 5 százalékos engedményt kaptak, ha május 26. és június 6. között jegyeztek, s 3 százalékot, ha a rá következő egy hétben). Ennek köszönhetően arra számítanak, hogy az e heti tőzsdei bevezetést követően a Bank Handlowy-papírok árfolyama gyors emelkedésnek indul. Ebből a legnagyobb hasznot a bank alkalmazottai húzhatják, akik a részükre félretett 5 százalékos paketthez a névértéket jelentő 4 zlotys áron juthatnak. (A Bank Handlowy maradék 30 százalékát részvényekre átváltható kötvények formájában a nyugdíjreform során létrehozandó nyugdíjalapok számára tették félre.) A lengyel tőzsde kapitalizációjából már eddig is egyharmados aránnyal részesedtek a bankok, amelyek súlyát tovább növeli az eddigi legnagyobb értékkel megjelenő Bank Handlowy. Igaz, a kereskedelmi bank ezt a helyet nem sokáig birtokolhatja, hiszen rövidesen kezdődik a világ réztermelésének 3,5 százalékát a felszínre hozó KGHM Polska Miedz kombinát (HVG, 1995. december 9.) – szintén részben a tőzsdén keresztül végzendő – óriásprivatizációja. Többet nyomott viszont a latban, hogy a befektetők az eddigi legnagyobb lengyel kereskedelmi bank privatizációjában vehettek részt, amely ráadásul a legpatinásabb: a Bank Handlowyt 1870-ben alapította négy gazdag varsói család. Ráadásul ez nemcsak a legöregebb lengyel, de a legrégibb orosz kereskedelmi bank is, hiszen abban az időben Varsó a cári Oroszország legnyugatibb városa volt. A Bank Handlowy a részvénytársasági formát a második világháborút követő kommunista uralom államosításai nyomán is megőrizte. Igaz, a tulajdonos az állam lett, a bank azonban jogilag piacgazdasági szerkezettel – igazgatótanáccsal és rendes évi közgyűlésekkel – működött. A pozíciója is kényelmes volt, hiszen a külkereskedelem finanszírozásában monopóliumot élvezett, s részt vett a lengyel konvertibilis adósságállomány menedzselésében is. Jóllehet, az 1989-es rendszerváltással és a Balcerowicz-program fémjelezte gazdasági reformokkal – s benne is különösen a külkereskedelem liberalizálásával – a Bank Handlowy monopóliuma tovatűnt, s forgalmi részesedése 40 százalék közelébe süllyedt, a szakértők az egyik legjobban vezetett lengyel kereskedelmi banknak tartják. Az adózás utáni profitját tavaly harmadával, 561 millió zlotyra növelő – és ezzel a „lengyel OTP”, a PKO után a legnyereségesebbnek bizonyult – Bank Handlowy a külkereskedelmi egyeduralom megszűntével igyekezett más területen is megvetni a lábát. A lengyel bankközi valutapiacon 27 százalék a részesedése, az övé az ország legnagyobb brókerháza – amely a varsói tőzsde forgalmának átlagosan a 15 százalékát bonyolítja –, jelentős pozíciókat épített ki a vállalatok finanszírozásában, s befektetési banki tevékenységbe is kezdett. A külföldi szakmai befektető bevonása, illetve a tőkéhez jutás azonban ennek ellenére jól jön a Bank Handlowynak – jegyzik meg az elemzők. A lengyel pénzpiacon ugyanis erősödik a verseny azt követően, hogy a Londoni Klubba tömörült nyugati hitelező bankokkal 1994-ben kötött adósságenyhítési megállapodást követően megnyitották azt a lengyel pénzintézetek nyugati versenytársai előtt. A Bank Handlowynak így odahaza már olyan óriásokkal kell fölvennie a harcot, mint a holland ING Bank vagy az amerikai Citibank. Ráadásul nem rendelkezik a legolcsóbb betétszerzést lehetővé tevő lakossági hálózattal, mindössze 51 ilyen fiókja van. Igaz, ez jóval több, mint a monopólium korában: akkoriban elég volt Varsóban, Gdyniában, Szczecinben és Katowicében jelen lennie, a külkereskedelmi vállalatok ugyanis csak ezekben a városokban működtek.
__label__telefon 0.803184 __label__távközlés 0.592677 __label__koncesszió 0.106701 __label__mobiltelefon 0.00308537 __label__műholdas@@műsorszórás 0.00125484 __label__privatizáció 0.000497857 __label__kábeltelevízió 0.000482855 __label__lapterjesztés 0.00034535 __label__váltó 1e-05 __label__news@@international 1e-05 $$$ __label__geography__magyarország 1.00001 __label__telefon 0.938134 __label__távközlés 0.50001 __label__organization__matáv 0.164526 __label__organization__pantel 0.0174525 __label__koncesszió 0.0145136 __label__organization__westel@@rádiótelefon@@kft. 0.00885735 __label__privatizáció 0.0043415 __label__organization__world-tel@@kft. 0.00308537 __label__lapterjesztés 0.00308537 $$$ __label__koncesszió __label__távközlés __label__telefon geography__magyarország organization__hungarotel@@rt. organization__matáv organization__pápatel genre__hír year__1995 $$$ TELEFONKONCESSZIÓ-HALASZTÁS $$$ TELEFONKONCESSZIÓ-HALASZTÁS „Kivételes méltányosságból” újabb három hét haladékot adott a Közlekedési, Hírközlési és Vízügyi Minisztérium (KHVM) a békéscsabai, orosházi és pápai telefonkörzet koncesszióját elnyert Hungarotel, illetve Pápatel társaságnak a koncessziós díj kifizetésére, a Matávval való megegyezésre, s a szolgáltatás átvételére. A korábban ugyancsak kritikus helyzetbe került váci és gödöllői körzetben a Matáv Rt. igazgatóságának megítélése szerint van esély arra, hogy április 1-jén át tudják adni a szolgáltatást a Digitel 2001 cégnek, amellyel februárban kötött új szerződést a KHVM. Az ország többi 13 olyan körzetében, ahol a helyi társaságok nyerték a koncessziós pályázatot, már átvették a telefonhálózat üzemeltetését. Az átadott Matáv-vagyon értéke körül kibontakozott vita azonban még továbbra sincs lezárva: bár kormányhatározat rendelkezik a veszteség „harmadolásáról”, a Pénzügyminisztérium még nem foglalt állást a technikai kivitelezéssel kapcsolatban. A Matáv Rt. igazgatósága e hét elején tartott ülésén úgy döntött, hogy 1995–1997-ben mintegy 225 milliárd forintot fordítanak fejlesztésre, felvetődött ugyanakkor, hogy a tervezett 400 ezer új vonal helyett – tekintettel a fizetőképes kereslet visszaesésére – csak 350-380 ezer vonalat építenek meg. Tomka Emil vezérigazgató szerint már most előfordul, hogy budapesti hálózatbővítéseik során a korábbi igénylők közül sokan nem kérik a telefont. Az Állami Vagyonkezelő Rt. egyébként egy külföldi fejvadász céget bízott meg azzal, hogy bonyolítson le pályázatot a Matáv új vezérigazgatójának kiválasztására, aki a tervek szerint legkésőbb május 31-ig elfoglalhatná a posztját.
__label__társadalom 0.926314 __label__család 0.52343 __label__házasság 0.422515 __label__szolgáltatóipar 0.228166 __label__pszichológia 0.196836 __label__nők@@helyzete 0.168867 __label__divat 0.136618 __label__társasági@@élet 0.125933 __label__homoszexualitás 0.0737063 __label__személy@@elleni@@erőszak 0.0433758 $$$ __label__társadalom 0.988323 __label__család 0.817585 __label__házasság 0.718604 __label__pszichológia 0.637041 __label__nők@@helyzete 0.362979 __label__társasági@@élet 0.256842 __label__személy@@elleni@@erőszak 0.250923 __label__divat 0.239359 __label__szolgáltatóipar 0.112805 __label__életmód 0.100889 $$$ __label__házasság __label__rendezvényszervezés __label__szolgáltatóipar geography__argentína person__acerbi person__martín organization__falsa@@boda genre__cikk genre__keretes year__2017 $$$ Nem a sírig tart $$$ Nem a sírig tart A vőlegény idegesen igazgatja az inggallérját, miközben ragyogó fehérbe öltözött menyasszonyával az anyakönyvvezető felé sétál. A házasságkötő teremben helyet foglaló vendégek közül néhánynak könny csordul a szemébe a romantikus látványtól. De mielőtt a pár örök hűséget esküdne, előlép egy másik férfi, és közli: ő a vőlegény igazi szerelme. A menyasszony sírva fakad, majd – hogy a jól előkészített szertartás ne vesszen kárba – a két férfi egybekel. Az esemény valószínűleg inkább tragédiába, mintsem féktelen mulatozásba torkollna, ha mindezt nem tervelik ki jó előre a szereplők, akik valójában kamuesküvőre jöttek össze Argentínában. Miután egyre kevesebb az igazi házasságkötés Argentínában, szokássá vált, hogy a baráti társaságok, ha egy jót akarnak mulatni, eljátsszák a szertartást. „Pár évvel ezelőtt kezdődött, kisebb baráti körben: rájöttünk, hogy évek óta nem volt egyikünk sem igazi lakodalomban, mivel manapság szinte senki sem házasodik. Szerveztünk hát egyet” – meséli Martín Acerbi, a Falsa Boda nevű vállalkozás szülőatyja. Acerbiéknek ma már bejáratott csapatuk van: ugyanazokkal a szakácsokkal, felszolgálókkal és dj-kkel dolgoznak, és általában ugyanazt a pár helyszínt használják. „Mindent éppen olyan profin megszervezünk, mintha rendes esküvőről lenne szó, csak maga a házasságkötés nem valódi” – meséli. A vőlegényt és a menyasszonyt színészek helyettesítik, és majdnem mindig van egy harmadik fél a történetben: ő az esküvő meglepetése, a titkos szerető, aki váratlanul megérkezik, és drámaian megváltoztatja az eseményeket. Egy tipikus argentin kamuesküvőnek legalább 600-700 vendége van, és másnap reggel 6-ig tart a mulatozás. (Ezek a számok mellesleg egy rendes esküvőre is igazak arrafelé.) A színészek különféle drámai sztorikat adnak elő, de egy biztos: a ceremónia mindig azzal fejeződik be, hogy a menyasszony eldobja a csokrát, a részt vevő hölgyek pedig sikítozva igyekeznek azt elkapni. „A lányok euforikus hangulatba kerültek ettől, pont úgy viselkedtek, mintha tényleg az unokanővérük ment volna férjhez, holott csak egy színésznő hajította el a csokrot” – mesélte a The Guardian cikkében a 32 éves Pablo Boniface, aki nemrég részt vett egy álesküvőn Buenos Airesben. „Amikor megérkezett a menyasszony, mindenki sikítozott, előkapta a telefonját, és fotózni kezdett – mintha egy hollywoodi sztár vonult volna végig a vörös szőnyegen.” A férfiak is kihozzák a maximumot egy-egy effajta buliból: előző este rendszerint legénybúcsúkat rendeznek. Acerbi szerint elsősorban a nők lelkesednek az effajta rendezvények iránt. „Ők vesznek először jegyet. Az esküvőkkel kapcsolatos romantikus érzések ezek szerint bennük még nem hunytak ki” – teszi hozzá. Boniface pedig azt állítja, életében mindössze egy igazi esküvőn volt, és baráti körében nem is tervezi senki, hogy megházasodjon. „Szingli vagyok, és nagyjából az összes barátom is az. Egyikünk sem gondolkodik házasságon. Formalitásnak tartjuk, aminek nem sok köze van a szerelemhez” – magyarázza. A statisztikák őt igazolják: míg 1990-ben még 22 ezer pár kötött házasságot Buenos Airesben, 15 évvel később már csak 11,6 ezer. Az önkormányzat adatai szerint egyre idősebben esküsznek örök hűséget egymásnak a szerelmesek. A nők körében 28-ról 33-ra, míg a férfiaknál 29-ről 34-re nőtt a házasodók átlagéletkora. Ráadásul minden második – évente mintegy 6500 – pár el is válik. A helyzetet még az is nehezíti, hogy 100 nőre csak 86 férfi jut. Persze a kamuesküvők jó alkalmat teremtenek a párkeresésre is. „Az effajta partikon igazán könnyű ismerkedni – mondja Boniface. – Elég odamenni valakihez azzal, hogy én vagyok a vőlegény unokaöccse, és ha a lány veszi a lapot, kezdődhet a móka.”