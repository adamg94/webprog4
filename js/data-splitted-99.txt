__label__békefenntartás 0.962683 __label__terrorizmus 0.914911 __label__hadsereg 0.874087 __label__háború 0.468801 __label__biztonságpolitika 0.0550153 __label__katonai@@beavatkozás 0.0159164 __label__fegyverkezés 0.0132328 __label__csapatkivonás 0.0128312 __label__vegyi@@fegyver 0.0106625 __label__emberrablás 0.00913564 $$$ __label__geography__irak 1.00001 __label__geography__usa 1.00001 __label__békefenntartás 0.96591 __label__terrorizmus 0.96379 __label__háború 0.787941 __label__hadsereg 0.699264 __label__polgárháború 0.160276 __label__geography__afganisztán 0.0373369 __label__person__szaddám 0.0311538 __label__person__huszein 0.0275953 $$$ __label__békefenntartás __label__külpolitika __label__terrorizmus geography__irak geography__usa genre__cikk year__2003 $$$ IRAKI ELLENÁLLÁS, Árnyékbokszolás $$$ IRAKI ELLENÁLLÁS Árnyékbokszolás Az iraki háború kezdete óta a legsúlyosabb támadást hajtották végre amerikai katonák ellen, amikor vasárnap lelőttek egy csapatszállító helikoptert. Úgy tűnik, Washington még mindig nem tudja pontosan, kikkel áll szemben Irakban. Szomorú rekord tetézte a megszállás egyik legvéresebb hetét Irakban. Vasárnap az eddigi legtöbb áldozatot követelő támadást hajtották végre amerikai katonák ellen a háború március 20-ai kezdete óta: a Faludzsától délre föld-levegő rakétával lelőtt, Chinook típusú amerikai csapatszállító helikopteren 15 katona halt meg és 20 megsebesült. Ugyanezen a napon egy bagdadi bombatámadás még egy amerikai katona, a fővárostól nyugatra lévő Faludzsában - az iraki ellenállás egyik fellegvárában - pedig egy útszéli akna két amerikai üzletember életét oltotta ki. Az iraki kalandban ennél több amerikai - szám szerint 28 - eddig csupán a háború negyedik napján halt meg. A fekete rekordok számbavételét még folytatni lehetne, de anélkül is nyilvánvaló, hogy egyre több áldozatot szed az iraki ellenállás. Kevesebb mint 24 órával a Chinook lelövése előtt maga Paul Bremer, az amerikai iraki kormányzat feje figyelmeztetett: „A támadások folytatódni fognak, mivel az a céljuk, hogy megtörjék a koalíció elszántságát.” A helikopter lelövése sem érhette váratlanul az amerikaiakat, hiszen gépeik ellen hetente 2-4 rakétatámadást hajtanak végre, de a különféle elhárítórendszerek és repülési manőverek révén eddig sikerült elkerülni az ilyen jellegű veszteséget. A vállról indítható rakéták okozta veszély például a legfőbb oka annak, hogy a bagdadi nemzetközi repülőtér még mindig nem nyílt meg a polgári légi forgalom előtt. Amerikai tisztviselők szerint Szaddám Huszein megbuktatott rendszerének legalább ötezer vállról indítható rakétája volt, és ennek csak a harmadát tudták begyűjteni, darabonként 500 dollárt ajánlva értük. Az országban felhalmozott fegyver és lőszer mennyiségét egymillió tonnára becsülik. Amerikai katonatisztek az iraki támadásokat „stratégiailag” jelentékteleneknek tartják. Ám szakértők szerint a megszállók, a velük együttműködő rendőrök és nemzetközi szervezetek elleni gyilkos támadások célja sokkal inkább pszichológiai: aláásni az újjáépítéssel kapcsolatos amerikai eltökéltséget, és megingatni az iraki nép hitét abban, hogy egy új, demokratikus Irak születhet. Az ellenállás kétségtelen sikere, hogy az amerikai nyomás ellenére az ENSZ a múlt csütörtökön kivonta Irakból külföldi alkalmazottait, és a főhadiszállását ért, múlt hétfői öngyilkos merénylet után a Nemzetközi Vöröskereszt is csökkentette iraki jelenlétét. A bizonytalanság teremtés taktikájának része lehet a fenyegetés is. A gerillák iskolák, kórházak és más meg nem nevezett iraki intézmények elleni támadásokat helyeztek kilátásba a múlt hét végére, és bár ilyen akciók nem voltak, a hatás nem maradt el. A gyerekek otthon maradtak, az orvosokat a szokásosnál kevesebben keresték fel, sok bolt pedig ki sem nyitott az általában forgalmas és nyüzsgéssel teli szombat délelőtt. Az amerikai védelmi minisztérium és a hírszerzés a jelek szerint még mindig határozatlan azt illetően, miféle természetű az iraki ellenség. A gerillaháborúk történetében - írta a londoni BBC - nemigen fordult még elő, hogy ennyire keveset lehessen tudni egy olyan erőről, amely ilyen sok kárt okoz. „Korai lenne megjósolni, hogy egy újabb erőszakos fejezet kezdődött-e, vagy csupán elszigetelt akciókról, netán a ramadán böjthónap hatásáról van szó. Egyikünk sem lát a jövőbe” - nyilatkozta szombaton Donald Rumsfeld védelmi miniszter. Egyes tisztviselők az öngyilkos merényletek miatt az al-Káida fundamentalista nemzetközi terrorhálózatot gyanítják a történtek mögött, több százra téve a szír és az iráni határon átszivárgott külföldi „szent harcosok” számát. Terrorszakértők szerint az agitáció még egyes nyugat-európai mecsetekben is zajlik. Mások inkább úgy vélik, hogy az ellenállás gerincét a volt rendszer hívei alkotják, akiket állítólag Izzat Ibrahim al-Dúri, Huszein egyik bizalmasa, kvázi helyettese irányít egy központi parancsnokságról. Az újjáépítés lassúsága és a rossz biztonsági helyzet miatt az amerikaiakra neheztelő lakosság java része - egy esetleges visszarendeződéstől félve - a legjobb esetben is semleges, az utcán inkább az amerikai veszteségek feletti öröm nyilvánul meg. Az ellenállás letörésében sok, az amerikaiakkal szövetséges iraki vezető szerint jóval nagyobb szerepet kellene kapniuk az irakiaknak, de a jövő év végére tervezett 200 ezres új iraki hadsereg első, hétszáz fős egysége csak októberben kezdte meg a szolgálatot. Az Irakban lévő amerikai katonatisztek körében az is felmerült, hogy a Bremer által májusban feloszlatott, félmilliós régi hadseregből kellene egész egységeket visszavenni. Ám a kormányzó szerint az új önkéntes hadseregbe jelentkező közkatonák 60 százaléka, a tiszthelyetteseknek pedig szinte a 100 százaléka így is a volt rezsim haderejében szolgált. A gerillák elleni amerikai taktika részben arra irányul, hogy a pénzügyi forrásokat és a fegyverellátást elvágva „kiéheztessék” az ellenséget. Csakhogy a hosszú iraki határ ellenőrzéséhez sokkal több katonára lenne szükség, márpedig a támadások hevessége azt bizonyítja: nem fogy a muníció. Feltűnő az is, hogy az arab, illetve a muszlim világ nem emeli fel szavát az amerikaiakat célzó támadások ellen, ami - fogalmazott egy washingtoni tisztviselő - bátoríthatja a terrorcsoportokat. Irak hat szomszédja és Egyiptom külügyminiszterei például múlt hét végi damaszkuszi tanácskozásuk záróközleményében elítélték „a civilek, az emberbaráti és vallási intézmények, a nagykövetségek és az Irakban működő nemzetközi szervezetek elleni terrorista támadásokat”, de említést sem tettek az amerikaiak elleni erőszakról.
__label__nyugdíjpénztár 0.986787 __label__nyugdíjbiztosítás 0.899131 __label__biztosítópénztár 0.743178 __label__társadalombiztosítás 0.0827073 __label__biztosítás 0.016413 __label__nyugdíj 0.00574025 __label__demográfia 0.0043415 __label__lakás-takarékpénztár 0.00349342 __label__társadalombiztosítási@@járulék 0.00299103 __label__foglalkoztatás 0.00176461 $$$ __label__nyugdíjpénztár 0.986787 __label__biztosítópénztár 0.896261 __label__nyugdíjbiztosítás 0.712242 __label__geography__magyarország 0.705795 __label__társadalombiztosítás 0.119213 __label__geography__csehország 0.0136468 __label__organization__premier@@országos@@nyugdíjpénztár 0.0136468 __label__nyugdíj 0.0124417 __label__geography__lengyelország 0.0109969 __label__organization__otp@@magánnyugdíjpénztár 0.00971848 $$$ __label__biztosítópénztár __label__nyugdíjpénztár geography__magyarország genre__cikk genre__keretes year__2002 $$$ Magánpénztári restauráció $$$ Magánpénztári restauráció A kormány olyan jogszabály-változtatásokat is a parlament elé terjeszt adótörvénycsomagjában, amelyek a magán-nyugdíjpénztárak jelenleg több mint 2,2 milliós tagságának kedveznek. A biztosítottaktól levont, a keresetnek jelenleg 8 százalékát kitevő - jövőre 8,5 százalékra emelkedő - nyugdíjjárulékból 2003-tól már nem 6, hanem 8 százalékot utal át a munkáltató pénztári tagdíjra, ha az Országgyűlés is úgy akarja. A magánkasszatagok tehát olyan tagdíjemelésre számíthatnak, aminek a terhét nem érzik, a hasznát viszont élvezni fogják. Erről volt szó már a magánpénztárak megalakulásakor is: az első, 1998-as működési évben 6 százalékos tagdíjnak a következő évben már 7, s 2000-ben 8 százalékra kellett volna emelkednie. Az előző kormány azonban 1998-ban törvénymódosítással az első évi szinten „befagyasztatta” a tagdíjat. Így 1999 és 2002 között minden pénztártag az éves bruttó keresetének 1+2+2+2 százalékával kevesebb pénzt halmozott fel, mint amekkorára a belépéskor számíthatott, s természetesen elesett e befizetések hozamától is. A kormány kezdeményezi egy másik korábbi magánpénztárszabály visszaállítását is: ez év elejétől szűnt meg a pályakezdők kötelező tagsága, ami jövőre ismét érvénybe lépne. A számítások szerint a fiataloknak a magánpénztári járadékkal együtt várhatóan több nyugdíjuk lesz, mint ha csak a központi nyugdíjkasszából kapnának időskorukban ellátást, de sok fiatal - nem ismerve a szabályokat és nem gondolva az öregségre - mégsem lép be önként. A többi magánpénztártagnak is érdekében áll a kötelező tagságból fakadó létszámbővülés, mert így a működés költségei - amit a tagdíjak egy részéből fedez minden kassza - több ember között oszlanak meg. A jogszabály(vissza)változásokon kívül a mostani magán-nyugdíjpénztári törvénymódosítási javaslat (technikainak mondható változások mellett) azt is tartalmazza, hogy a jövő év végéig minden 30 év alatti, aki eddig ezt nem tette, még önként léphet be a magánpénztárak bármelyikébe. Sőt várhatóan jövőre azok is újra magánpénztártaggá válhatnak, ha akarnak, akik a társadalombiztosítási nyugellátásba az idén visszaléptek. Az 1998. évben nyilvántartott 36 magánnyugdíjpénztárból - beolvadások és megszűnések nyomán - egyébként most már csak húsz működik. Az öt biztosítói hátterű magánnyugdíjpénztárban koncentrálódik a tagok 56,4 százaléka. A húsz pénztár együtt piaci értéken több mint 315 milliárd forint vagyont gyűjtött tagjai javára, jelenleg évente körülbelül 120 milliárd forint tagdíj folyik be a számláikra. Egyelőre nem teljesül viszont a kormányprogramban szereplő azon ígéret, amely szerint „visszaállítják a magánnyugdíjpénztárak garanciális elemeit”, azaz a garantált magánpénztári járadékminimumot, amely mögött az eredeti szabályozás szerint állami garancia is állt. Pedig könnyen lehet, hogy e garancia tavaly év végi eltörléséből fakadó bizonytalanság komoly szerepet játszott abban, hogy az idén elég sokan - az első negyedévben 9300-an - visszaléptek a társadalombiztosítási nyugdíjrendszerbe, s hogy a magán-nyugdíjpénztári tagság létszáma, ha kevéssé is, de csökkent: a márciusig rendelkezésre álló összesített nyilvános adatok szerint az idén 3 ezer pályakezdő lépett be, ám 10 ezer ember tagsági viszonya szűnt meg, amiben benne vannak, akik elhaláloztak, illetve a megrokkanás miatt visszalépettek is.
__label__szoftveripar 0.930468 __label__informatika 0.867046 __label__internet 0.808077 __label__számítógépes@@bűnözés 0.399822 __label__adatvédelem 0.327678 __label__szerzői@@jog 0.136618 __label__személyiségi@@jogok 0.0980893 __label__számítógépipar 0.0488678 __label__információszolgáltatás 0.0446909 __label__ipari@@kémkedés 0.0341104 $$$ __label__internet 0.919653 __label__informatika 0.884049 __label__szoftveripar 0.705795 __label__számítógépes@@bűnözés 0.692652 __label__geography__usa 0.47659 __label__adatvédelem 0.148057 __label__szerzői@@jog 0.109716 __label__személyiségi@@jogok 0.0600966 __label__üzleti@@titok 0.0384762 __label__számítógépipar 0.0293222 $$$ __label__adatvédelem __label__informatika __label__internet __label__számítógépes@@bűnözés __label__szoftveripar genre__cikk author__galántai@@zoltán year__2002 $$$ KÉMSZOFTVEREK AZ INTERNETEN, Titkos csomagküldés $$$ KÉMSZOFTVEREK AZ INTERNETEN Titkos csomagküldés Ezernél is többre rúg azon szoftverek száma, amelyek zöme anélkül küldözget „gazdáinak” felhasználói információkat a számítógépről, hogy maga a géptulajdonos ezt akár csak sejtené. Az e-privacyvel, vagyis az elektronikus személyiségi jogok védelmével foglalkozó szakirodalom szerint egy internetes felhasználóra kétféle veszély leselkedhet. Az egyik a „Nagy Testvérnek”, vagyis az államnak az a törekvése, hogy polgárairól, alattvalóiról megtudjon dolgokat. Kevesebb szó esik az úgynevezett „kis testvérekről”, azokról a cégekről, amelyek szintén arra törekszenek, hogy az összes elképzelhető adatot begyűjtsék a felhasználókról. Rosszabb esetben nem csupán az e-mail-címüket, internetezési és elektronikus vásárlási szokásaikat térképezik föl, hanem az általuk használt jelszavakat és hitelkártyáik számát is megszerezhetik, még akkor is, ha a felhasználók „biztonságos” kommunikációs formát használnak. A kémszoftverek ugyanis ott lappanghatnak a merevlemezen, és minden billentyűleütésről tudósíthatnak. A spyware, azaz a kémszoftver általában a felhasználók adatait gyűjti a számítógépükről, egyebek közt azáltal, hogy figyeli és továbbküldi egyes, általuk kitöltött elektronikus kérdőívek sorait -- rendszerint azért, hogy a kémszoftver „gazdája” az így szerzett információkat internetes hirdetések értékesítésénél használja fel. Ha tudni lehet valakiről, hogy rendszeresen látogat régi autókkal kapcsolatos oldalakat, akkor az is valószínűnek látszik, hogy szívesebben ráklikkel majd egy ilyen témájú hirdetésre. Ha csak ennyit tennének lehetővé a „kémek”, még nem is lenne baj, elvégre ilyenkor sem a hirdetést célzottan elhelyező cég, sem a hirdető, sem a „becserkészett” felhasználó nem károsul (HVG, 2001. március 3.). A gond az, hogy e programok rossz esetben nem csupán reklámok megjelenítéséhez nyújtanak segédkezet. A kémszoftverek általában valamely (az internetről szabadon letölthető) free- vagy shareware programmal együtt, „lopakodva” érkeznek a számítógépre, észrevétlenül gyűjtik az adatokat, hogy aztán továbbítsák őket megbízójukhoz. Gyakorlatilag bármilyen adatot. Az internetezők szokásait ismerő gyártók a kémszoftverek célba juttatásakor több módszert is alkalmaznak. Például számítanak rá, hogy a számítógépezők egy-egy program letöltésekor általában nem olvassák el a licencszerződés szövegét, amiből kiderülhetne a stikli. Az egyebek közt a BeeLine ingyenes internetes keresőszoftvert forgalmazó amerikai TransCom cég licencszerződésében például a következő áll: „Azzal, hogy ön elfogadja cégünk termékének használati feltételeit, beleegyezik, hogy a TransCom harmadik félnek átadja az önről a BeeLine nevű termékünk vagy az internet használatakor gyűjtött általános vagy limitált egyéni információkat. Az információk tartalmazzák a felhasználó nevét, e-mail-címét, lakáscímét, illetve vagy azokat a további adatokat, melyek alapján önt azonosítani lehet. Ön egyúttal beleegyezik abba, hogy harminc napon belül tájékoztatja a TransComot, ha felhasználói adatai megváltoznak.” Aki nem böngészi át az apró betűs részt is, magára vessen. Azok a spyware-megoldások azonban, amelyeknél telepítés közben is ki lehetne kapcsolni a kémkedési funkciót, még a becsületesebbek közé tartoznak (igaz persze az is, hogy a legtöbb netező túlságosan kényelmes ahhoz, hogy ne fogadja el habozás nélkül a gyártó által ajánlott installálási opciókat). A komiszabb megoldások viszont semmiféle lehetőséget nem hagynak a védekezésre. Előfordul, hogy állandóan „figyelnek minket”, függetlenül attól a programtól, amellyel együtt a „kémet” akaratlanul letöltöttük, s amelyet akár el sem indítottuk vagy már le is töröltünk. Ráadásul a kéretlen spionok nem csupán kémkednek, de lelassíthatják a gépet, illetve túlterhelhetik az internet-hozzáférést. Egyes szoftverterjesztők egy-egy spyware-botrány kirobbanásakor arra hivatkoznak, hogy harmadik féltől vették át a terjesztendő programot, és nem is tudták, mi van benne (ez az ő szempontjukból persze roppant kényelmes álláspont). De akadnak olyanok is, akik kiállnak a „igazuk” mellett. Az amerikai Vinnie Falco, a zenefájlok csereberélésére szolgáló Napster (HVG, 2001. április 14.) felváltására megalkotott BearShare program megalkotója nemrégiben azzal érvelt, hogy „valahogyan az ingyenes szoftverekből is pénzt kell csinálni”, s hogy ez szükségszerűen „a felhasználók privátszférájának védelme, illetve az ingyen szoftver biztosítása közötti kompromisszumot jelenti”. A személyiségi jogok védelmével foglakozó nagy amerikai szervezet, a Privacy Foundation számítógépes biztonságtechnikai szakértője, Richard Smith szerint „ahányszor csak letöltünk egy szoftvert, alapvetően abban bízunk, hogy a szoftvercég nem fog valami nagy galádságot elkövetni ellenünk”. Nem véletlen hát, hogy újabban a vírusirtó cégek is foglalkoznak a kémszoftverek elleni küzdelemmel. A tavalyi év végén a kaliforniai központú, vírustalanító programokkal és biztonságtechnikával foglalkozó Symantec bejelentette, hogy a -- BearShare-hez hasonlatos -- Grokster és a Limewire szoftverekben található W32.DIDer programot „trójai falónak” tekinti: olyan ártó szándékú programnak, amelyik láthatatlanul működik a felhasználó gépén, hogy a saját céljait annak tudta nélkül megvalósítsa. Hasonló példa több tucat akad. Az első híressé vált spyware-t egyébként az amerikai Steve Gibson, a számítógépes biztonságtechnikával foglalkozó Gibson Research cég alapítója fedezte fel 2000 januárjában a saját gépén, és sejtelme sem volt róla, hogy az miként kerülhetett oda. Néhány hónap múlva a szintén számítógépes biztonsági kérdésekkel foglalkozó Dale Haag, az amerikai Net-Defender biztonságtechnikai cég vezetője viszont már kiderítette, hogy az ingyenes CuteFTP letöltőprogrammal érkező kémszoftver küldözget gépéről információt az időközben Radiate-nek átkeresztelt amerikai Aureate cégnek (ez a vállalkozás gyártja a Go!Zilla nevű, szintén spyware-es letöltőprogramot is). John Edwards kaliforniai szenátor még 2000 októberében elő is terjesztett egy olyan törvényjavaslatot, melynek értelmében a felhasználókat világosan és egyértelműen figyelmeztetni kellene még az installálás során, mielőtt gépükre bármilyen kémprogram települne, hogy a szóban forgó szoftver pontosan milyen adatokat gyűjt, és hová továbbítja azokat. És természetesen lehetőséget kellene adni nekik, hogy úgy dönthessenek: kérik-e, vagy köszönik szépen, inkább mégse... A tervezetből azóta sem lett törvény, s ami azt illeti, ma Magyarországon még egyáltalán nem került az érdeklődés homlokterébe a kérdés. E sorok Budapesti Műszaki és Gazdaságtudományi Egyetemen oktató szerzője azt tapasztalta, hogy félszáz nem informatikaszakos, de a téma iránt érdeklődő diákja közül mindössze négyen hallottak egyáltalán a kémszoftverek létezéséről. Pedig ezek olykor egészen meghökkentő dolgokra is képesek. Az egyik legismertebb spyware-ező cég, a Gator szoftverei elvileg ahhoz segítenek hozzá, hogy meg tudjuk jegyezni a különböző helyeken használt felhasználói neveinket és jelszavainkat, illetve az eltárolt adatok alapján (név, e-mail-cím) segít az internetes űrlapok kitöltésében. A program gyakorlatilag azt is figyeli, milyen helyeket és milyen gyakran keresünk fel (elvégre ezek jól eladható információk a direkt marketing piacán), és persze ha interneten keresztül vásárolunk, megjegyzi hitelkártyaszámunkat is. A Comet Cursor (a Comet Systems terméke) látszólag jópofa kis kiegészítő a böngészőhöz: ha valaki letölti, a kurzor különböző formákat (nevető arc, könyv, emberke stb.) vehet fel egy-egy meghatározott témával foglalkozó weblap felett, és így -- állítólag -- minden korábbinál szórakoztatóbbá válik a webezés (miközben ő felhasználói adatokat küldözget a megbízónak). Senkitől nem lehet elvárni, hogy állandóan spyware-listákat böngésszen. Azt viszont igen, hogy a saját jól felfogott érdekében szánjon öt percet a licencszerződés elolvasására (ezzel is kiszűrheti a spyware-ek egy részét), és hogy telepítés közben is figyeljen a felkínált opciókra. És természetesen egy jól beállított tűzfal is segíthet elkapni azokat a programokat, amelyek megpróbálnak „engedély nélkül” fellépni a hálózatra. Végső soron -- miként a vírusok ellen is -- hasznos a célszoftver használata. Az internetről számtalan fizetős „antispyware” program tölthető le, de akad néhány ingyenes is. GALÁNTAI ZOLTÁN
__label__ingatlan 0.0758682 __label__földtulajdon 0.0185566 __label__autópálya 0.016413 __label__állami@@ingatlan 0.0149671 __label__kisajátítás 0.0116973 __label__földjog 0.00832578 __label__építési@@engedély 0.0062999 __label__úthálózat 0.00592107 __label__ingatlan-nyilvántartás 0.00491541 __label__privatizáció 0.0036036 $$$ __label__geography__magyarország 0.999522 __label__ingatlan 0.100889 __label__állami@@ingatlan 0.0373369 __label__földtulajdon 0.0302246 __label__úthálózat 0.0132328 __label__privatizáció 0.0100236 __label__autópálya 0.00885735 __label__kisajátítás 0.00308537 __label__földjog 0.00256091 __label__egyházi@@ingatlan 0.00176461 $$$ __label__kisajátítás __label__jog geography__magyarország genre__cikk author__dobszay@@jános year__1996 $$$ Kisajátítások, tulajdonjog-korlátozások, Béketűréshatár $$$ Kisajátítások, tulajdonjog-korlátozások Béketűréshatár Becslések szerint több ezerre tehető azoknak az ingatlantulajdonosoknak a száma, akiknek „államérdekből” – városrendezési okokra, autópálya- vagy például távvezeték-építésre hivatkozva – a közeljövőben kisajátítják a földjét, házát. Ma már az állam csak „piaci” áron szerezhet jogot az állampolgárok tulajdonában lévő területekre, így sokaknak jól jön telkük felértékelődése. A kárpótlási törvények révén tulajdonhoz jutottak közül azonban számosan újabb jogsérelemként élik meg, hogy korlátozzák őket régi-új ingatlanuk használatában. Dzsentlemanus címmel a „hónap filmjeként” vetítette a Magyar Televízió nemrégiben azt a játékfilmet, amelynek főszereplője – egy szélhámosból lett amerikai képviselő – akkor döbben rá, hogy változtatnia kell korábbi életfilozófiáján, amikor egy leukémiás kislány keresi fel, s kiderül róla, valószínűleg az iskolája fölött húzódó nagyfeszültségű távvezeték mágneses térerősségétől betegedett meg. Lélektanilag igencsak jókor került adásba az amerikai játékfilm, legalábbis így élhetik meg azon, Vas és Zala megyében élő emberek, akik épp mostanában kaptak értesítést arról, hogy a Magyar Villamos Művek Rt. megbízásából nagyfeszültségű villanyvezeték építése kezdődik meg a térségben, amely a tervek szerint az ő ingatlanaik fölött is áthalad. A Hévízről induló vezeték első lépésben az országhatárig épül meg, a végső cél azonban a horvátországi és szlovéniai összeköttetés megteremtése. „A nyomvonal kijelölésekor igyekeztünk elkerülni a lakott területeket, és figyelembe vettük az érvényes szabványt” – állította a HVG-nek a kivitelezést előkészítő Energetikai Tervező és Vállalkozó Részvénytársaság illetékese, hozzátéve, hogy ahol tehették, a később megépítendő déli autópálya vonalvezetéséhez igazodtak. Eddig az illetékes környezetvédelmi hatóság sem talált kifogásolnivalót a tervezett távvezeték-építésben – tudtuk meg Werderits Jánostól, a Nyugat-dunántúli Környezetvédelmi Felügyelőség igazgatóhelyettesétől. Szerinte a talaj- és növényvédők, a tisztiorvosi szolgálat és más szakhatóság hatásvizsgálatán alapuló környezetvédelmi engedély – amely nélkül a beruházó meg sem kezdheti az építkezést – biztosítékot ad majd arra, hogy környezeti kár nem keletkezik. A távvezeték útjába került településeken, úgy tűnik, mégsem nyugtatnak meg mindenkit a beruházó cég és a környezetvédelmisek által adott garanciák. Többen sérelmezik, hogy a villanyvezeték a földjük fölött húzódna. Attól tartanak, hogy csak korlátozott ideig dolgozhatnak majd a távvezeték alatt, s a termést is sok káros sugárzás éri majd. Egy idős, a Szlovéniával szomszédos határközségben, Tornyiszentmiklóson élő házaspár, aki családoknak, ifjúsági táborozóknak adta ki a kárpótlási törvények nyomán visszakapott földjét, attól fél, elmaradnak majd a sátorozók. Még a kilátásba helyezett kártalanítási pénz sem vigasztalja őket: nemrégiben termőföldet hozattak a földjükre, gazdálkodni akartak. Az asszony úgy látja, a távvezeték a „birtokot” szegélyező patakon túl, lakatlan területen is elvezethető lenne, de – mint mondja – gyengének érzi magát ahhoz, hogy a hatóságokkal szembeszegüljön. Egyik sorstársuk azonban nem ilyen béketűrő: megüzente a beruházónak, ha kell, kapával, kaszával üldözi ki földjéről a „betolakodókat”. Ha egy cég megszerezte a távvezeték-építéshez szükséges úgynevezett vezetékjogot, nem akadályozható meg abban, hogy a tervezett nyomvonalon lévő ingatlanokon munkálatokat végezzen, például jelzőkarókat verjen le, levágja a kiépítendő vezeték útjába kerülő ágakat, oszlopokat állítson fel, írja elő a villamos energia termeléséről és szállításáról szóló, 1994-ben elfogadott törvény. A magántulajdonosoknak később is tűrniük kell, hogy az üzemeltetéshez szükséges munkálatokat az ingatlanukon elvégezzék. Hasonló „béketűrési kötelezettséget” ír elő a Polgári törvénykönyv (Ptk.) azokra az esetekre, ha a honvédelmi, bányászati, postai-távközlési, vízgazdálkodási, területrendezési, műemlék- vagy természetvédelmi szervek saját céljaikra kívánnak igénybe venni magántulajdonban lévő ingatlant. A Ptk. azonban azt is kimondja, hogy az „elkövető” köteles megtéríteni például a növényzetben okozott károkat. Kisajátítási eljárásra azokban a kivételes esetekben kerülhet sor – mondja ki a kisajátításról szóló, eredetileg 1976-ból származó, a parlament által 1990 és 1993 között minden évben módosított törvényerejű rendelet –, ha az ingatlan tulajdonjoga adásvétel útján nem szerezhető meg, illetve a hatósági beavatkozás az ingatlan „rendeltetésszerű” használatát lényegesen akadályozná, esetleg kizárná. Az elkövetkező években több száz kilométernyi autópálya építése kezdődik meg Magyarországon (HVG, 1996. január 20.), e beruházások feltehetően több ezer ingatlan államitulajdonba-vételével járnak majd. Mint a közlekedési tárca alá tartozó Autópálya-igazgatóságon megtudtuk, az év elején átadott M1-es autópálya 400 hektárnyi földterületének megszerzésére az útalapból 1 milliárd forint ment el. (Az állam nevében eljáró Autópálya-igazgatóság – mint minden más kisajátító szerv – köteles volt előre letétbe helyezni a független ingatlanszakértők által a helyben kialakult ingatlanforgalmi értékek alapján megállapított kártalanítási összeget.) Az „útba eső” ingatlanok nagy többségét sikerült megvásárolni, csupán 0,24 hektárnyi területet kellett kisajátítani – vagy azért, mert a tulajdonosokkal nem tudtak megegyezni a vételárban, vagy azért, mert nem volt tisztázható, ki a terület tulajdonosa. A kisajátítási szabályok 1989–1990-es, „rendszerváltó” módosításai alapvetően arra irányultak, hogy megszüntessék az állami önkény lehetőségét. Olyan nagyberuházások, mint például az M0-ás körgyűrű, az M1-es autópálya vagy az expóval kapcsolatos építkezések tapasztalatai azonban arra indították a Balsai István vezette igazságügyi tárcát, hogy 1993-ban újabb törvénymódosítást kezdeményezzen. A cél az – hangzott el a miniszteri expozéban 1993 szeptemberében –, hogy „az ország infrastruktúráját évtizedekre meghatározó építkezések, törvényes háttérrel, minél gyorsabban lebonyolódhassanak”. A parlament által 1993-ban elfogadott módosítás megteremtette annak a lehetőségét, hogy peres eljárás esetén a bíróság úgynevezett közbenső ítélettel mondja ki a kisajátítás tényét – így például a kártalanítási összeg nagyságáról folyó vita ne akadályozhassa meg a munkálatok megkezdését –, s egyúttal arra is módot adott, hogy a kisajátítás akkor is megtörténhessen, ha a kártalanításra jogosult tulajdonos személye ismeretlen, illetve bizonytalan. Úgy tűnik azonban, ez utóbbi törvényi kitétel túlságosan is szabadjára engedte a kisajátításra jogosult szervek fantáziáját. Legalábbis erre enged utalni, hogy egyre többen fordulnak ilyen ügyben az állampolgári jogok országgyűlési biztosához. „Több kárpótolt panaszolja, hogy a kisajátítók nem tárgyalnak velük” – mondja Polt Péter helyettes ombudsman, aki úgy látja, sok helyen akkor is ismeretlen tulajdonosnak tekintik a kárpótoltakat, ha például az autópálya nyomvonalába eső területeket korábban licitálás útján már értékesítették, de a föld kimérése, illetve az új tulajdonos nevének nyilvántartásba vétele még nem történt meg. Bár az utóbbi évek nagyszabású közúti építéseivel kapcsolatban többször jelentek meg telekspekulációról szóló hírek, a kisajátítások törvénytelenségére utaló bizonyítékokat sem a média, sem az állami szervek – például a rendőrség – nem hoztak nyilvánosságra. Elült a vihar a Lágymányosi híd építésével kapcsolatban is, pedig tavaly októberben még kormánykörökből is sejteni engedték, hogy nem volt minden rendjén a híd környéki ingatlanok adásvétele körül. Horn Gyula miniszterelnök sajtótájékoztatón jelentette be akkor, hogy „bizonyos ügyeket” ki akar vizsgálni, s nem cáfolta például azokat a lapértesüléseket, amelyek szerint azért nem vett részt a hídavatón, mert olyan információkat kapott, hogy a fel- és levezető útvonalak megválasztásában telekspekulációk is közrejátszottak. Hogy történtek-e tisztázó vizsgálatok, s ha igen, milyen eredménnyel zárultak, nem tudni. A Kormányzati Ellenőrzési Irodán (KEI) a HVG kérdésére mindenesetre azt állították, soha nem kaptak felkérést a kormányfőtől a hídépítés körülményeinek kivizsgálására, a fővárosi önkormányzatnál viszont úgy tudják, a KEI vizsgálódott ugyan, de nem talált terhelő bizonyítékot. DOBSZAY JÁNOS
__label__energiaipar 0.952584 __label__villamosenergia-ipar 0.362979 __label__bányászat 0.00142036 __label__vízi@@energia 0.00133502 __label__faipar 0.00054578 __label__alumíniumipar 0.000482855 __label__papíripar 0.000414482 __label__veszélyes@@hulladék 0.000402042 __label__váltó 1e-05 __label__news@@international 1e-05 $$$ __label__geography__magyarország 1.00001 __label__energiaipar 0.967909 __label__villamosenergia-ipar 0.262852 __label__organization__bakonyi@@erőmű@@rt. 0.201823 __label__organization__vértesi@@erőmű@@rt. 0.129413 __label__organization__transelektro@@rt. 0.0583558 __label__organization__euroinvest@@rt. 0.0362301 __label__organization__mecseki@@ércbányászati@@rt. 0.0136468 __label__organization__nitrokémia@@rt. 0.00807199 __label__organization__strabag@@építő@@kft. 0.00592107 $$$ __label__villamosenergia-ipar geography__magyarország organization__bakonyi@@erőmű@@rt. genre__hír year__1999 $$$ Bakonyi Erőmű: alaptőke-csökkentés. $$$ Bakonyi Erőmű: alaptőke-csökkentés. Mintegy 40 százalékkal, 16,2 milliárd forintról 9,7 milliárd forintra csökkentették a Bakonyi Erőmű Rt. (BE) alaptőkéjét a cég tulajdonosai a nemrég megtartott közgyűlésen. A csökkentés oka, hogy tavaly év végére a társaság 13,3 milliárd forintos saját tőkéje 10,1 milliárdra, a jegyzett tőke kétharmada alá süllyedt: az 1997-ben keletkezett, 3 milliárd forintot meghaladó hiány után tavaly további, 3,1 milliárd forintos veszteséget termelt a cég. A társaság tulajdonosai ugyanis az 1997. évi magánosításkor hosszú távú áramvásárlási szerződést írtak alá a Magyar Villamos Művek Rt.-vel (MVM Rt.), amely a BE tulajdonában lévő, elavult inotai erőmű helyett egy új, 150 megawattos blokk felépítését irányozta elő. Az MVM tavaly ősszel újjáválasztott igazgatósága (it) azonban nem hagyta jóvá a szerződést. A BE így 1,9 milliárd forintos céltartalékot volt kénytelen képezni az inotai erőmű és a hozzá tartozó balinkai bánya esetleges bezárásának költségeire. Az erőműtársaság 51 százalékos részvénycsomagját a Transelektro Kereskedelmi Rt. és a Demján Sándor érdekeltségébe tartozó Euroinvest Kft. 1997 végén vásárolta meg az ÁPV Rt.-től, illetve az MVM Rt.-től, a fennmaradó részvénycsomagon többek között a Kincstári Vagyoni Igazgatóság, a társadalombiztosítás és kisrészvényesek osztoznak.
__label__adó 0.997378 __label__adóellenőrzés 0.27514 __label__adóbevallás 0.196836 __label__forgalmi@@adó 0.187143 __label__jövedelemadó 0.182436 __label__társadalombiztosítási@@járulék 0.0656148 __label__adócsalás 0.0222962 __label__pénzügy 0.0174525 __label__számlaadás 0.016413 __label__folyószámla 0.00832578 $$$ __label__geography__magyarország 1.00001 __label__adó 0.99495 __label__adóellenőrzés 0.712242 __label__jövedelemadó 0.546748 __label__organization__apeh 0.300756 __label__forgalmi@@adó 0.250923 __label__adóbevallás 0.125933 __label__organization__nemzeti@@adó-@@és@@vámhivatal 0.109716 __label__pénzügy 0.106701 __label__adósságbehajtás 0.063725 $$$ __label__adó __label__adóbevallás __label__pénzügy geography__magyarország organization__nemzeti@@adó-@@és@@vámhivatal genre__cikk year__2012 $$$ Számlaszám-változások az adóhatóságnál, Kinek a kontójára? $$$ Számlaszám-változások az adóhatóságnál Kinek a kontójára? Több számlát „lezárt” az adóhatóság február végén, ezért bizonyos adókat, járulékokat új számlaszámra kell utalniuk az adózóknak. Óriási fejtörést okoz némelyik adózónak, miként tegyen eleget adó- és járulékfizetési kötelezettségének. A Nemzeti Adó- és Vámhivatal honlapján február 29-én megjelent tájékoztató szerint a hivatal lezártnak nyilvánított ugyanis néhány korábbi számlaszámot, egyúttal megnevezte az újakat. A számlaszámok egyébként már az év elején is módosultak, miután a korábbi társadalombiztosítási járulék örökébe lépett a szociális hozzájárulási adó, és a tb-járulékot utoljára legkésőbb január 12-éig kellett megfizetni a decemberi jövedelmek után. A szocho mellett számlaszámot kellett adni a januártól bevezetett úgynevezett bizonytalan adójogi helyzet bejelentési díjának is, de miután ez utóbbi adónemet a parlament március 1-jétől már meg is szüntette – mert „az adózók még nincsenek felkészülve egy ilyen vagy ehhez hasonló intézményre” –, a NAV az ehhez kapcsolt számlaszámot is törölte. Bizonytalanságot okozhat viszont, hogy jelentősen megszaporodott a jogutód számlaszámok száma. Az egyszerűsített közteher-viselési hozzájárulást (ekho) például hétféle számlaszámra kell és lehet utalni, attól függően, hogy a kifizetőt terheli-e, vagy magánszemélytől, nyugdíjastól, illetve az EGT más tagállamában biztosítottól vonták le. Bár e számlaszámok elnevezése egyértelmű, nem ártana némi fogódzó az egyéni egészségbiztosítási és nyugdíjjárulék, továbbá a Munkaerő-piaci Alapba csatornázott munkavállalói járulék számláihoz, amelyeknél három, illetve két-két számlaszámból kell kitotózni a megfelelőt. Ezek jellemzően abban térnek el egymástól, hogy például a magánszemélytől „levont”, illetve a kifizetőt (aki természetesen magánszemély is lehet) „terhelő” járulékról van-e szó. A NAV-tól kapott tájékoztatás szerint a levont tételeket a 290-es, a 291-es és a 293-as adónemkódú számlaszámokra, míg a munkáltatót, kifizetőt terhelőket a 103-as, a 125-ös, illetve a 188-as kódú számlákra kell utalni. Nincs baj akkor sem, nyugtatták meg a HVG-t a NAV-nál, ha valaki rutinból, illetve állandó megbízás miatt már lezárt, vagy – mert nem érti a számlaszámokat megkülönböztető nyelvi finomságokat – nem a megfelelő számlaszámra utal. A rendszer a régi számlaszámokon is fogadja a befizetéseket, s nem sújtja késedelmi pótlékkal az adózókat. Nettó számítást alkalmaznak ugyanis a NAV-nál, azaz csak a hiány és a túlfizetés negatív egyenlege után kell késedelmi pótlékot fizetni. Persze így is többletköltséget okoz az adózónak az egyes adónemek számlaszámainak megtöbbszörözése, hiszen a bankok minden utalásért külön díjat számítanak fel. Van, aki úgy próbálja ezt kivédeni, hogy egyetlen számlára utal, majd a NAV-hoz benyújtott kérelmében átvezetést kér a megfelelő számlákra.
__label__közúti@@közlekedés 0.999384 __label__önkormányzat 0.993522 __label__közlekedés 0.964865 __label__tömegközlekedés 0.914911 __label__önkormányzati@@költségvetés 0.399822 __label__helyi@@adó 0.0433758 __label__taxi 0.0373369 __label__parkolás 0.0267693 __label__autótartás 0.0251888 __label__útdíj 0.0197291 $$$ __label__geography__magyarország 1.00001 __label__közúti@@közlekedés 1.00001 __label__geography__budapest 1.00001 __label__önkormányzat 1.00001 __label__tömegközlekedés 0.984585 __label__közlekedés 0.787941 __label__önkormányzati@@költségvetés 0.294225 __label__szabálysértés 0.268951 __label__autótartás 0.239359 __label__person__tarlós@@istván 0.148057 $$$ __label__autótartás __label__tömegközlekedés __label__útdíj geography__budapest geography__magyarország organization__bkv genre__hír year__2012 $$$ Fővárosi autóssarc? $$$ Fővárosi autóssarc? Politikai vihart kavart Tarlós István főpolgármester és Rogán Antal (Fidesz) V. kerületi polgármester között egy mindkettejük által szignált javaslat, amely szerint minden gépkocsira, amely a fővárosban közlekedik, havonta 10 ezer forintos úthasználati matricát kellene váltani. A BKV egyelőre fedezetlen idei működési költségeinek előteremtésére javasolt nyolc ötlet közül hetet ellenez a nemzetgazdasági tárca, a matricás változattól pedig – hétfői kitudódása után – Tarlós és Rogán is elhatárolódott. A gyakoriságtól és a megtett úttól független sarc az előterjesztők szerint is lejáratja a jövőre bevezetni tervezett behajtási díjat. Tarlós a kerületek bevételeit gyarapító parkolási pénzek vagy az ugyancsak őket illető egyéb adóbevételek felét szeretné a fővárosnak megszerezni – de ezt Rogán ellenzi –, vagy az iparűzési adó megemelését, illetve a jegyárak áfájának 5 százalékra csökkentését preferálja. A kormány egyelőre visszatartja a 32 milliárd forintos normatív tömegközlekedési támogatást, illetve elvárja, hogy a főváros állja a BKV idén várt 73 milliárdos hiányának további 41 milliárd forintos részét.
__label__lízing 0.921932 __label__pénzügy 0.122533 __label__jog 0.0827073 __label__autótartás 0.0716012 __label__autópiac 0.0488678 __label__cégek@@adózása 0.0197291 __label__casco 0.0174525 __label__e-kereskedelem 0.0174525 __label__adó 0.0120638 __label__útdíj 0.00971848 $$$ __label__geography__magyarország 1.00001 __label__lízing 0.96591 __label__pénzügy 0.362979 __label__adó 0.191943 __label__autópiac 0.0534133 __label__forgalmi@@adó 0.0420977 __label__autótartás 0.0341104 __label__casco 0.0321107 __label__jog 0.0267693 __label__számvitel 0.0116973 $$$ __label__lízing __label__adó geography__magyarország genre__cikk year__1998 $$$ Autófinanszírozás, Útvesztőben $$$ Autófinanszírozás Útvesztőben Nem a költségek összevetése, hanem a különböző adó- és számviteli előírások „alternatív” értelmezhetősége nehezíti annak eldöntését, hogy egy vállalkozás milyen finanszírozási konstrukcióban szerezze be a számára szükséges járművet – állítják a HVG által megkérdezett szakértők. Fél tucat oldalon taglalta nemrégiben a Pénzügyminisztériumnak (PM) az Adó- és Ellenőrzési Értesítőben megjelent tájékoztatója a pénzügyi lízinggel kapcsolatos legfontosabb általánosforgalmiadó- (áfa) szabályok értelmezését. A különös csak az, hogy olyan, tavaly január óta érvényben lévő előírásokról van szó, amelyek még mindig sok kérdést vetnek fel. A PM-közlemény abban ígér eligazítást, hogy a különböző autófinanszírozási konstrukcióknál – például pénzügyi lízing vagy tartós bérlet esetén – kell-e, és ha igen, mikor kell a lízingbe adónak áfát fizetnie, illetve a lízingbe vevőnél mikor jogos az áfalevonás. „Csínján kell azonban bánni az állásfoglalásokkal, előfordulhat ugyanis, hogy azok nem állják ki az idők próbáját” – utal a krupiék borravalójának társadalombiztosítási járulékával kapcsolatos hivatalos közleményekre (HVG, 1998. január 31.) Vadász Iván adószakértő, az Ad-Kö Kft. ügyvezetője. Szerinte például az áfatörvényből a lízing esetében az is kiolvasható, hogy a hitelért fizetendő kamat áfaköteles, de az is, hogy áfamentes, ahogy egyébként a PM-közlemény is rögzíti. „Klasszikus esetben” a pénzügyi lízing futamidejének lejártával a lízingbe vevő a lízingelt tárgy tulajdonosává válik. Ekkor – így az adószakértő – valójában egy hitellel kombinált adásvételi szerződésről van szó. A szerződésben azonban többféleképpen lehet rendelkezni a tulajdoni viszonyokról, az is lehet, hogy a lízingbe vevő csak elővásárlási vagy vevőkijelölési joghoz jut. Az áfatörvény szabályai szerint a lízingelt eszköz forgalmi adóját a tulajdonba vagy – ha az előbb történik – a birtokba vételkor írhatja le a lízingbe vevő. Más azonban a helyzet – többek között – akkor, ha személygépkocsi a lízing tárgya, ilyenkor ugyanis nincs áfalevonási joga a lízingbe vevőnek – idézi a törvény megfelelő passzusát a közlemény. A szabályok szerint az amortizációs költségek elszámolása is a birtokba, illetve a tulajdonba adáshoz kötődik – emlékeztet Zara László, az Adótanácsadók Egyesületének elnöke, hozzátéve: az olyan lízingmegállapodások mellé, amelyekkel a személygépkocsik tulajdonjogát is átruházzák, általában egy opciós vételi szerződés is kerül, garantálva a lízingcég elővásárlási jogát arra az esetre, ha a lízingbe vevő esetleg nem fizeti a részleteket. Minden további nélkül visszaigényelheti viszont az áfát a lízingbe vevő abban az esetben, ha tartós bérletről (operatív lízingről) van szó, hiszen ilyenkor nem beszerzi, hanem bérli a személygépkocsit. Ebből egyértelműnek látszik, hogy a vállalkozások számára kifizetődőbb a tartós bérlet, ráadásul a bérleti költség elszámolása is jóval egyszerűbb, mint az amortizációé. A személygépkocsik tartós bérletét elsősorban a tőkeerős, nyereséges cégeknek „találták ki”, amelyek számára nem annyira az autó tulajdonlása, mint annak működőképessége, megbízhatósága a fontos, és a futamidő lejárta után – újabb tartós bérleti szerződéssel – általában korszerűbb járgányra cserélik a régit. Ugyanakkor, de nem ugyanilyen megfontolásokból a veszteséges, illetve a kisebb cégek is kedvelik az operatív lízinget, elsősorban a viszonylag gyors elszámolás lehetősége miatt – így két-három év alatt költségként leírhatnak egy gépkocsit –, az igazi különbség azonban az, hogy ezek utána gyakran megpróbálják valamilyen csalafinta konstrukció révén a négykerekű tulajdonjogát is megszerezni. Közismert trükk például, amikor a lízingbe vevő két lépésben – egy harmadik partner közbeiktatásával – veszi meg az általa éveken át használt eszközt a futamidő végén, így próbálva elkerülni a pénzügyi lízing gyanúját. „Az is gyakori, hogy a határozott időre szóló tartós bérleti szerződés mellett egy másik megállapodást is kötnek, abban megjelölve, hogy a bérlet lejárta után ki az a harmadik fél, aki megvásárolhatja a személygépkocsit” – avat be egy másik trükkbe Zara László. Általában persze e kedvezményezett a bérlő társaság vezetője vagy egyik tulajdonosa. Az ilyen dupla szerződésekkel a cégek igyekeznek eltussolni, hogy két legyet akarnak ütni egy csapásra: a tartós bérlet kínálta adóelőnyöket is ki akarják használni, megszerezve egyszersmind az autó tulajdonjogát is. Ez ugyan formálisan nem tilos, de nem is igazán „tuti ötlet”. Zara László szerint – különösen, ha az efféle egyezségek tömegessé válnak – könnyen megeshet, hogy az adóhatóság színlelt szerződésnek minősíti e kettős haszonnal járó ügyleteket. Ilyesmire – az 1990–1991-ben kötött lízingszerződések kapcsán – a közelmúltban tömegesen volt példa: az akkori lízingek jelentős részét utólag adásvételi szerződéssé „léptette elő” az adóhatóság, egyúttal késedelmi pótlékkal és adóbírsággal tetézett áfa- és társaságiadó-hiányt is keletkeztetve a vásárlóvá vált lízingelőknél. A lízingbe vevőknek azonban – legalábbis az adószakértők szerint – nemcsak az adóhatóságtól kell tartaniuk, hanem az esetek többségében erőfölényben lévő lízingbe adóktól is. Vadász Iván bosszantónak tartja, hogy némely lízingcég szerződései még mindig nem felelnek meg az adó-, illetve a számviteli szabályoknak. „Ember legyen a talpán, aki ezekben eligazodik – mondja –, a zavaros szövegek kiagyalóit gyakran az ügyfél megkavarása motiválja, de az is előfordul, hogy az ok egész egyszerűen a felkészületlenség.” Zara László viszont a kapcsolt szerződéseket nehezményezi, nevezetesen, amikor a lízingbe adók kikötik, hogy a lízingelők melyik biztosítóval kössenek szerződést. Ráadásul káresemény, főként totálkár esetén előfordul, hogy prompt fizetési kötelezettséget írnak elő, miközben a biztosító olykor csak kilenc hónap múlva téríti meg a kárt.
__label__arab-izraeli@@konfliktus 0.592677 __label__belpolitika 0.177821 __label__biztonságpolitika 0.115971 __label__hadsereg 0.0420977 __label__kormány 0.0128312 __label__külpolitika 0.00913564 __label__csapatkivonás 0.00338661 __label__kormánykoalíció 0.00338661 __label__kormányalakítás 0.00117951 __label__béketárgyalás 0.00114357 $$$ __label__geography__izrael 1.00001 __label__belpolitika 0.946607 __label__arab-izraeli@@konfliktus 0.941664 __label__külpolitika 0.0446909 __label__geography__palesztina 0.0259674 __label__person__ehud 0.0197291 __label__kormányalakítás 0.0159164 __label__geography__libanon 0.0140736 __label__person__saron 0.0128312 __label__person__ariel 0.0120638 $$$ __label__arab-izraeli@@konfliktus __label__belpolitika geography__izrael genre__cikk genre__keretes author__breuer@@péter year__2002 $$$ Katonás béketerv $$$ Katonás béketerv Ariel Saron kormányfő néhány nappal ezelőtt szigorúan megrótta védelmi miniszterét, a tisztújító kongresszusát lapzártánk idején tartó Munkapárt vezetőjét, Benjamin Ben-Eliézert, amiért az éppen egy Kelet-Jeruzsálemben megjelenő arab újságban, az al-Kudszban találta helyénvalónak kifejteni a diplomáciai rendezésre vonatkozó saját elképzelését. Ben-Elizéer jelezni akarta nyitási szándékát az izraeli arab közösségnek, a palesztin autonómia lakosságának, továbbá az egyiptomi és a jordániai illetékeseknek. Saront az bosszantotta fel, hogy éppen védelmi minisztere jelentette ki: nincsen katonai megoldás az izraeli-palesztin konfliktusra; ezért Ben-Eliézer is „politikai horizontot” akar felvázolni a palesztinoknak, akárcsak Simon Peresz külügyminiszter. A terv egyébként kimondja a Gázai övezet összes zsidó településének a felszámolását, és első lépésben véget vetne a kis és elszigetelt helyzetű ciszjordániai telepeknek is. A menekülteknek lehetővé kívánja tenni a majdani Palesztinába történő „hazatérést”, s az új állam fővárosa Kelet-Jeruzsálem lenne. Az arab újságban Ben-Eliézer még üzen is Saronnak, miszerint a kormányfő konfrontációs kül- és belpolitikájával könnyen elérheti azt, hogy a Munkapárt kiválik a koalícióból a 2003 októberére tervezett parlamenti választás előtt. Ám most igencsak csekélynek tűnik a Munkapárt győzelmi esélye, hiszen Saron keménykezű politikáját hívei és Washington szerint az élet is igazolta. A megfogyatkozott béketábornak akkor lehet keresnivalója, ha jövő januártól, Arafattal vagy nélküle, nem csökken az erőszak, és a fegyveres megoldás - beleértve Ciszjordánia fallal való körülkerítését - csődöt mond. Ráadásul a Munkapárt baloldalához tartozó politikusok - élükön az oslói folyamat izraeli építőmesterével, Joszi Beilin volt igazságügy-miniszterrel - hírek szerint egyesülnének a balliberális Merec párttal, hogy egy szociáldemokrata pártot hozzanak létre. Az egyelőre magabiztos és népszerű jobboldal, valamint a helyét kereső baloldal közti különbségek másban is megmutatkoznak: Ben-Eliézer ellenzi az öngyilkos merénylők családtagjainak deportálására vonatkozó javaslatot. Közben pedig folytatódik a rendkívüli mozgósítás Izraelben, a tartalékosokat az intifáda során most először hívják be azzal, hogy hosszú szolgálatra készüljenek fel. A tervek szerint egy tartalékosokból álló alakulatot a megszállt területeken végzendő speciális feladatokra képeznek ki. BREUER PÉTER / TEL-AVIV
__label__lemezkiadás 1.00001 __label__zene 1.00001 __label__popzene 0.946607 __label__kereskedelem 0.492198 __label__szerzői@@jog 0.468801 __label__kultúra 0.320831 __label__hangszerkészítés 0.0396488 __label__filmforgalmazás 0.0251888 __label__művészet 0.0236995 __label__márka 0.0197291 $$$ __label__lemezkiadás 1.00001 __label__geography__magyarország 1.00001 __label__zene 1.00001 __label__popzene 0.998083 __label__kultúra 0.72488 __label__kereskedelem 0.52343 __label__művészet 0.256842 __label__szerzői@@jog 0.100889 __label__filmforgalmazás 0.0396488 __label__homoszexualitás 0.0384762 $$$ __label__kereskedelem __label__lemezkiadás geography__magyarország genre__táblázat year__2004 $$$ Hanghordozók forgalma Magyarországon 2004 első felében $$$ Hanghordozók forgalma Magyarországon 2004 első felében Táblázat: Hazai popzene Külföldi popzene Klasszikus zene Összesen darab (millió Ft) Cd 309 004 371 949 114 078 795 031 1572 Mc 215 501 98 906 8 171 322 578 327 Lp 0 262 6 268* 0,8 Zenei videokazetta 9 359 343 70 9 772 0,8 Zenei dvd 10 130 56 440 5 082 71 652 219 Mc = magnókazetta, Lp = fekete lemez. *Külföldön gyártott új lemezek. Forrás: Magyar Hanglemezkiadók Szövetsége
__label__gyógyszeripar 1.00001 __label__fúzió 0.843905 __label__vegyesvállalat 0.00782589 __label__befektetés 0.00071967 __label__történelem 1e-05 __label__társadalom 1e-05 __label__pénzügy 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__gyógyszeripar 0.968866 __label__fúzió 0.0566624 __label__geography__svájc 0.0311538 __label__organization__gerber 0.00318268 __label__organization__johnson@@and@@johnson 0.00171072 __label__organization__roche@@holding 0.00165848 __label__organization__pfizer 0.000414482 __label__organization__mylan 0.000402042 __label__organization__täglich@@alles 1e-05 __label__person__falk 1e-05 $$$ __label__fúzió __label__gyógyszeripar geography__svájc geography__usa organization__chiron organization__novartis genre__hír year__2005 $$$ Novartis gyógyszergyár $$$ A svájci Novartis gyógyszergyár 4,5 milliárd dollárt ajánl a Chiron biotechnológiai cég még nem általa birtokolt 57,8 százalékos részvénypakettjéért, hogy megszerezze az amerikai vállalat ígéretes vakcinagyártási kapacitását.
__label__forintárfolyam 0.156115 __label__hitel 0.0518555 __label__pénzügy 0.0420977 __label__valutakereskedelem 0.0293222 __label__forint 0.0185566 __label__gazdaság 0.0154346 __label__deviza 0.0120638 __label__lakossági@@hitel 0.00735583 __label__valuta 0.00272499 __label__záloghitel 0.00206074 $$$ __label__geography__magyarország 1.00001 __label__forintárfolyam 0.569863 __label__hitel 0.191943 __label__forint 0.0408557 __label__gazdaság 0.0362301 __label__geography__svájc 0.0275953 __label__deviza 0.0267693 __label__valutakereskedelem 0.00807199 __label__pénzügy 0.0047652 __label__lakossági@@hitel 0.0042088 $$$ __label__gazdaság __label__hitel __label__lakáshitel __label__lakossági@@hitel __label__pénzügy geography__magyarország genre__cikk genre__keretes year__2010 $$$ Dőlésveszély $$$ Dőlésveszély A svájcifrank-alapú jelzáloghitelek negyede bedőlhet a következő öt évben, ha a frank árfolyama tartósan 200 forint körül ragad, további 10 százalékos forintgyengülés pedig megduplázhatja ezt az arányt – állapította meg többek között a McKinsey Company 2009 márciusában készült tanulmánya. A tanácsadó cég a 2009 elején rekordszintre gyengült magyar fizetőeszköz kapcsán azt vizsgálta – a HVG információi szerint Bajnai Gordon akkori miniszterelnök kérésére –, hogy miként kellene kezelni a lakossági devizahitelekkel járó árfolyamkockázatot. A hitelek forintra váltása akkor is szóba került, ám ahhoz – a McKinsey becslése szerint – évi 100 milliárd forintnyi támogatást kellett volna adnia az államnak, a bankszférának vagy mindkettőjüknek. Miután azonban a tömeges átváltás tovább gyengítette volna a forintot, azt a tanácsadó cég semmiképpen sem javasolta. A megoldást inkább a devizás hitelek törlesztőrészletének időszakos maximalizálásában és a futamidő növelésében látta, amihez a bankoknak – állami közbenjárásra – egységes megoldást kellett volna kidolgozniuk. Erre nem került sor. A McKinsey kalkulációjában szereplő és 97 százalékban svájci frankban fennálló több mint egymillió devizahitel-szerződés jó része ma is fut. A generális megoldásra azért sem volt szükség, mert a forint stabilizálódott, és az alpesi devizával szembeni árfolyama 2010 áprilisáig ki sem lépett a 180–190 forintos sávból. Néhány hete azonban ismét megkondult a vészharang a svájci frankban eladósodottak feje felett. A görög válság által keltett és az eurózóna eladósodott tagállamai miatt tovább gerjedő pénzpiaci aggodalmak folyamatosan erősítik a svájci frankot, miközben a magyar fizetőeszköz megítélését június elején padlóra küldték az államcsődközeli helyzetet vizionáló Fidesz-politikusok is. Hiába igyekezett ez után az Orbán-kormány átgondoltabb nyilatkozatokkal helyreállítani a forint iránti bizalmat, a svájci frank ára két hete 200 forint fölött van. Tovább ronthatja a frankhitelesek helyzetét, hogy a svájci jegybank bejelentette: nagyobb teret enged a piaci folyamatoknak. „Ha nem javul az euró megítélése, tartósan 200 forint felett maradhat a svájcifrank árfolyama az inflációt és az államadósságot kordában tartó kormányzati politika mellett is” – kockáztatta meg a HVG-nek Samu János, a Concorde makroelemzője, aki szerint a bankok kamatrésük csökkentésével mérsékelhetnék a devizában eladósodottak növekvő terheit. Úgy becsülte, hogy a magas banki kamatrés vész esetén 1 százalékpontos vágásnak is teret ad, ám így is fel kell majd készülni arra, hogy a törlesztés növekedése visszafogja a belső keresletet. Rosszabb esetben az sem zárható ki, hogy emiatt az idén és jövőre 0,1–0,3 százalékkal csökken majd a gazdasági növekedés.
__label__járvány 0.607673 __label__egészségügy 0.585111 __label__közegészségügy 0.377551 __label__egészségvédelem 0.341593 __label__orvostudomány 0.0534133 __label__táplálkozási@@szokások 0.0185566 __label__élelmiszer-biztonság 0.0174525 __label__életmód 0.0124417 __label__rák 0.0120638 __label__éghajlat 0.0116973 $$$ __label__egészségügy 0.685959 __label__járvány 0.327678 __label__egészségvédelem 0.217348 __label__közegészségügy 0.109716 __label__orvostudomány 0.0875738 __label__geography__dél-afrika 0.0311538 __label__halandóság 0.0174525 __label__éghajlat 0.0154346 __label__táplálkozási@@szokások 0.0149671 __label__geography__afrika 0.0149671 $$$ __label__egészségügy __label__egészségvédelem __label__járvány __label__közegészségügy geography__európai@@unió genre__cikk author__balázs@@zsuzsanna year__2017 $$$ | JÁRVÁNYJÓSLAT | ALLERGIÁSOK VESZÉLYBEN | MINISZTEREK A PINCÉBEN |, Védekezésre képtelen állapot? $$$ | JÁRVÁNYJÓSLAT | ALLERGIÁSOK VESZÉLYBEN | MINISZTEREK A PINCÉBEN | Védekezésre képtelen állapot? Küszöbön állhat a spanyolnáthához hasonló világjárvány, és a világ nincs rá felkészülve – állítják az EU szakértői. Szó szerint a semmiből bukkant fel a múlt hónapban az emberek százezreit megfertőző, heveny légúti bajokat, magas lázat és izomfájdalmakat okozó halálos vírus. A kór különösen a sűrűn lakott nyomornegyedek lakói között követelt sok halálos áldozatot. Történt mindez májusban Bárholországban, az egyik szegény, fejlődő államban. A képzeletbeli helyről érkező fiktív hírek cselekvésre késztették a G20 országok (a világ lakosságának kétharmadát tömörítő csoport) egészségügyi minisztereit. A gyakorlatot a Berlinben, az Egészségügyi Világszervezet és a Világbank által szervezett csúcsértekezletre időzítették. Ilyen szintű találkozóhoz képest szokatlanok voltak a körülmények: a minisztereket és egy-egy tanácsadójukat bezárták egy pincébe, hogy a szimulált válságközpontban átérezzék a kritikus helyzetet. És ez nem pusztán játék. Riasztó történelmi példa az 1918–1920-as spanyolnátha. Az eltérő becslések szerint 25–50 millió emberéletet követelt (tehát az első világháborúnál is gyilkosabb volt), ami ma már a korabeli harcok és forradalmak árnyékában jórészt szóba sem kerül. Kitörésének centenáriumához közeledve a Lajtán túl komolyan veszik, hogy hasonlóan gyilkos pandémia jelenhet meg, azaz sok embert, akár több kontinensen is, megfertőző, vészesen terjedő új betegség. Bár nemzetközi bizottságok hivatalos papírjai ritkán keltenek nagy feltűnést, riasztóan hangzik az Európai Unió által finanszírozott Pandem program márciusi zárójelentése is. A tudósok nem kevesebbet állítanak, mint azt, hogy minden eddiginél nagyobb egy pandémia veszélye. Bár az emberek a tudomány fejlődését látva nagyobb biztonságban érezhetnék magukat, a jelentés szerint több oka is van az ellenkezőjének. Ahogyan az utóbbi évek madárinfluenzái is jelezték, olyan új vírusok bukkantak fel, amelyek szabadon mozognak ember és állat között, a légi forgalmat kihasználva kontinensek között is. A Pandem, noha konkrét kórokozót értelemszerűen nem tud megnevezni, kockázatot lát a biomérnökösködésben is, mert laboratóriumban előállított vírusok-baktériumok szabadulhatnak a külvilágra, nem is beszélve a bioterrorizmus lehetőségéről. Ha pedig bármilyen okból kitörne a szakértők által elképzelt világjárvány, a leküzdéséhez egyszerűen nem lennének elegen az efféle válság kezelésében jártas szakemberek és a bármikor mozgósítható önkéntesek. Arról nem is beszélve, hogy az orvosok és a járványügyi apparátusok helyzetfelismerő képessége – különösen váratlanul felbukkanó betegség esetén – éppúgy hiányos lehet, mint az egyes országok egészségügyi szervezetei közötti kommunikáció. Az Európa-szerte újra meg újra megjelenő kanyaró például arra irányítja a figyelmet, hogy a háziorvosok egy része csak hírből ismeri a Magyarországon már évtizedek óta nem terjedő, legfeljebb külföldről behurcolt, idehaza szerencsére csak keveseket megbetegítő kór tüneteit (lásd Kanyaróközelben című írásunkat). „A pandémia esélyét nemcsak a kórokozók alkalmazkodási képessége növeli, hanem önmagában az is, hogy a múlt század derekához képest hatványozottan több ember küzd allergiás és autoimmun betegségekkel. Az ő immunrendszerük szinte tehetetlen a szokatlanabb betegségekkel szemben” – magyarázza Jankovics István virológus, az Országos Közegészségügyi Intézet főorvosa. Ő attól is tart, hogy ha világméretű járvány tör ki, kevésnek bizonyul a klasszikus nyugati orvoslás, mert új kórokozók jelennek meg és terjednek el a globális felmelegedés és az állattenyésztés körülményeinek változása miatt. Erre azért kell gondolni, mert a világméretű katasztrófával fenyegető kórokozók több mint háromnegyede állati eredetű. A manapság legtöbbször emlegetett mumusok, az antibiotikumoknak ellenálló multirezisztens baktériumtörzsek között például (amelyek szintén fenyegetésként szerepelnek a Pandem-jelentésben) akad olyan, amelyik korántsem csak a kórházakban fertőz, hanem a sertéstelepeken is. A szakmai körökben MRSA betűszóval emlegetett, „húsevő baktériumként” elhíresült szuperkórokozót tömegével mutatták ki brit élelmiszerláncok húspultjain, sőt – a fertőzött állatok trágyájával bőtermővé tett veteményesek miatt – zöldségeken, gyümölcsökön is. Nemcsak a viszonylag fiatal kórokozóktól származhatnak azonban kellemetlen meglepetések. A világ egyes tájain túlságosan is jól ismert, Magyarországon azonban sosem látott betegségekből is kialakulhat a XXI. század spanyolnáthája. Dunakeszin is kaptak már lencsevégre lepkeszúnyogokat – hoz példát Jankovics doktor. A rovar a mediterrán klímát kedveli, vagyis puszta felbukkanásával is igazolja az éghajlat tartós változását. Mérsékelt övi rokonainál jóval kisebb, így könnyen átjut a szúnyoghálón, legijesztőbb tulajdonsága pedig az, hogy terjeszti a leishmaniasis nevű betegséget. Ez lázzal, hasmenéssel és nehezen gyógyuló, fekélyesedő nyálkahártya-sérülésekkel jár. Azonosítását nehezíti, hogy ez a szúnyog érzésteleníti a csípés környékét, ráadásul a véres eseményt utólag sem jelzi a hazai szúnyogtársak okozta csípések után megszokott piros duzzanat. A Magyarországon alapjáraton hírből sem ismert kórra egy-egy enyhébb lefolyású esetben még az orvos sem gyanakszik. A rovarok terjesztette élősködők elleni küzdelem pedig még ma sem diadalmenet. A maláriaszúnyogok például, mint a kipusztításukra az 1950-es évek óta folyó kísérletek jelzik, ellenállóvá válnak a rovarirtó szerekkel szemben. Ahogyan a szúnyogok által terjesztett paraziták is hamar rezisztensekké válnak az ellenük bevetett gyógyszerekre. BALÁZS ZSUZSANNA szerzo@hvg.hu
__label__társadalombiztosítás 0.974053 __label__nyugdíj 0.967909 __label__nyugdíjkorhatár 0.964865 __label__nyugdíjbiztosítás 0.960371 __label__nők@@helyzete 0.177821 __label__idősek 0.019134 __label__demográfia 0.0169249 __label__nyugdíjpénztár 0.0136468 __label__foglalkoztatás 0.0120638 __label__fogyatékosok 0.0100236 $$$ __label__geography__magyarország 0.996935 __label__társadalombiztosítás 0.995542 __label__nyugdíj 0.991433 __label__nyugdíjbiztosítás 0.990302 __label__nyugdíjkorhatár 0.985946 __label__nők@@helyzete 0.245095 __label__idősek 0.152042 __label__foglalkoztatás 0.144159 __label__demográfia 0.115971 __label__társadalombiztosítási@@járulék 0.0293222 $$$ __label__nyugdíj __label__nyugdíjkorhatár __label__társadalombiztosítás geography__magyarország genre__cikk year__1996 $$$ Nyugdíjkorhatár-emelés, Zűrös átmenet $$$ Nyugdíjkorhatár-emelés Zűrös átmenet Különösen a nők számára vált kacifántosabbá az eddig sem könnyen áttekinthető nyugdíjrendszer azáltal, hogy a parlament július 3-án hozott döntése szerint mindkét nemnél fokozatosan 62 évre emelkedik a nyugdíjkorhatár. Nehezen kibogozható kivételek „erősítik” ugyanis a főszabályt, főként a 2009-ig tartó, úgynevezett átmeneti időszakban. Jövőre lép hatályba az a parlament által a múlt héten szentesített törvény, amely – módosítván a társadalombiztosításról (tb) szóló és további négy törvényt – mind a nőknél, mind a férfiaknál egységesen 62 évben határozza meg a nyugdíjkorhatárt. A jogszabály 1997. január 1-jei életbe lépése azonban nem jelenti azt, hogy a nőknek egyik pillanatról a másikra 7, a férfiaknak 2 évvel hosszabb ideig kellene dolgozniuk; az átmeneti időszakban – ez a gyengébb nemnél 2009-ig, az erősebbnél 2001-ig tart – 62 évesnél fiatalabban is kérhető a nyugdíjazás. Hogy pontosan hány éves korban, az a születési évtől, a szolgálati időtől és – bizonyos korosztály esetében – a nevelt gyermekek számától függ. Nem változott a teljes és a résznyugdíjhoz szükséges szolgálati idő: ez továbbra is 20, illetve 15 év, de ennyi csak akkor elegendő, ha az illető elérte a rá irányadó öregségi nyugdíjkorhatárt (lásd táblázatunkat). Másfelől a „teljes” jelzés is megtévesztő, hiszen 20 év szolgálati idővel jelenleg és a jövőben is legfeljebb a havi átlagkereset 53 százaléka vehető figyelembe nyugdíjként. Ha valaki tudni szeretné, hogy legkorábban mikor kérheti nyugdíjazását, fő szabályként mindig a rá vonatkozó korhatárból kell kiindulnia. Eszerint az 1940-ben született nők nyugdíjkorhatára az 56. betöltött életév, az 1941-es korosztályé 57 év, vagyis a korhatár fokozatosan emelkedik – 62 éves korra –, ennyi idős korukig az 1947-ben és az azt követően született nőknek kell dolgozniuk. Az 1938. január 1. előtt született férfiak még 60 évesen, az 1938-ban születettek 61, a következő évjáratok már 62 évesen mehetnek nyugdíjba. A szabályozás persze nem ilyen egyszerű, főként a nőknél nem az. Ők, ha 1940-ben vagy 1941-ben születtek, és tavaly vagy az idén mentek-mennek nyugdíjba, a törvény felfüggesztése miatt ezt a „régi időszámítással” 55 éves korukban tehették, tehetik meg. Az 1941-ben született nőknek ezután sem kell kivárniuk 57 éves korukat, ennél egy évvel fiatalabban kérhetik nyugdíjazásukat. Vagyis az 1940-es évjáratú nők törvényi korhatára csak elvben 56, az 1941-eseké pedig 57 év, számukra a korhatáremelés tulajdonképpen védettséget jelent: akaratuk ellenére munkaadójuk nem kezdeményezheti nyugdíjazásukat. A munkavállaló azonban nyugdíjazását kérheti új korhatár betöltése előtt, ám az 1945-ben vagy korábban született nők továbbra is legelőbb 55. életévük, az 1946-ban születettek 56., az 1947-es vagy az utáni évjáratúak pedig 57. életévük betöltése után. Az ilyen, úgynevezett előrehozott nyugdíjhoz azonban 1997-ben már 34, azt követően évente eggyel több – de legfeljebb 38 – év szolgálati időt kell produkálni; ezt először az 1947-ben születettektől várja el a rendszer. Legalábbis a teljes nyugdíjhoz, mert más a helyzet akkor, ha valaki megelégszik a csökkentett nyugdíjjal. Ehhez is be kell tölteni a már említett életkor(oka)t, de a jogosultsághoz 1997. évi nyugdíjazás esetén elegendő 29 év, 2004. évinél 33 év szolgálati idő is. Az előrehozott nyugdíj – legfeljebb 60. életévüktől – a férfiaknak is jár, de csak akkor, ha az 1938. december 31-éig születettek legalább 37 év, az annál fiatalabbak legalább 38 év szolgálati idővel rendelkeznek. A kötelezően előírt szolgálati időt a nők esetében a nevelt, a férfiaknál az egyedül nevelt gyermek csökkenti. E szerint egy gyermek 1, két gyermek 2, három vagy annál több 3 szolgálati évet ér. A tartósan beteg, illetve fogyatékos gyermek után járó kedvezmény gyermekenként 1,5 év. A gyermeknevelést azonban nem mindenkinél, hanem csak az 1947. január 1. előtt született nőknél és az 1940. január 1. előtt született férfiaknál ismeri el szolgálati időként a jogszabály. A nyugdíj csökkentésének mértéke attól függ, hogy az illető a rá érvényes korhatárnál hány évvel hamarabb megy nyugdíjba, az engedmény azonban nőknél legfeljebb 5 év (az 1945 előtt születetteknél ennél kevesebb), férfiaknál maximum 2 év lehet. Aki az engedményből 1 évnél rövidebb időszakot vesz igénybe, „rendes” nyugdíjához képest havi 0,1 százalékot veszít; aki ennél többet, de 2 évnél kevesebbet, az már havi 0,2 százalékot. A járandóság csökkenése 5 év engedmény esetén már havi 0,5 százalék, összesen tehát 30 százalék. Ami adott esetben rendkívül alacsony összeget eredményezhet, hiszen a 25 ezer forint feletti havi átlagkeresetrészek a jövőben is csökkenő hányadban számítanak be a szolgálati idő függvényében amúgy is redukált nyugdíjba. A hosszú szolgálati időt egyébként január 1-jétől a jelenleginél jobban honorálja a rendszer. A jövőben az ember két táblázat közül választhatja a számára kedvezőbbet: az „a” változat a rövidebb, a „b” a hosszabb szolgálati idővel rendelkezőknek kedvez. Így az előbbi szerint ahhoz, hogy a nyugdíjhoz az átlagkereset 80 százalékát vegyék figyelembe, 42 évet, az utóbbi szerint „csak” 40 évet – a jelenlegi előírások alapján viszont 50 évet – kell produkálni. A 62. életéve után továbbdolgozó és a teljes nyugdíjhoz elegendő – tehát legalább 20 év – szolgálati idővel rendelkező polgár a jövőben „nyugdíjprémiumban” részesül. Ennek mértéke minden 30 nap után a nyugdíj 0,3 százaléka. Ez a prémium azonban csak annak jár majd, aki a korhatár betöltésekor nem kérte nyugdíja megállapítását. Ha kéri azt, de a nyugdíj folyósításáról lemond, és a korhatárnál legalább 365 nappal tovább dolgozik, fiktív járandósága az évi nyugdíjemeléssel növekszik. Emberünk a tényleges nyugdíjba menetelekor választhat, hogy a korábban kiszámított és évenként megemelt összeget kéri-e, vagy az új – tehát a rádolgozott szolgálati időt és keresetet is figyelembe vevő – nyugdíjat. A nyugdíjkorhatár emelését eldöntő jogszabály további négy törvény módosítását is eredményezte, a változtatás zömmel technikai jellegű. Kivétel ez alól a foglalkoztatási törvény módosítása. Eszerint változnak például a – tb-szabályok szerint megállapított, a Munkaerő-piaci Alapból finanszírozott, munkanélkülieknek adható – előnyugdíjjal kapcsolatos szabályok. Így aki 1997-ben szerez előnyugdíjra jogosultságot, és rendelkezik az előrehozott nyugdíjhoz szükséges – a felnevelt gyerekek számától függően csökkentett – szolgálati idővel, teljes összegű előnyugdíjat kap. Kevesebb előnyugdíjban részesül viszont az, aki csak a csökkentett nyugdíjhoz szükséges szolgálati időt tudja felmutatni, ilyenkor a mérséklés mértéke megegyezik a csökkentett nyugdíjéval. Akinek ennél is kevesebb a szolgálati ideje, annak előnyugdíja a hiányzó hónapok számától függően havi 0,5 százalékkal lesz kevesebb. Jelenleg az a munkanélküli kaphat előnyugdíjat, akinek legfeljebb 3 éve hiányzik a nyugdíjkorhatár eléréséhez, és legalább 180 nap munkanélküli-ellátásban részesült. Az előnyugdíjhoz szükséges korhatár a nőknél jövőre 57, a férfiaknál változatlanul 60 év lesz. 1998-tól az előnyugdíjat felváltja a nyugdíj előtti munkanélküli-segély. Ennek mértéke a mindenkori öregségi nyugdíjminimum (jelenleg 9600 forint) 80 százaléka. Ilyen ellátást az irányadó korhatár elérése előtt legfeljebb 5 évvel állapíthatnak meg.
__label__értékpapírpiac 1.00001 __label__részvény 0.692652 __label__tőzsde 0.399822 __label__távközlés 0.00171072 __label__történelem 1e-05 __label__társadalom 1e-05 __label__pénzügy 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__értékpapírpiac 1.00001 __label__tőzsde 0.998726 __label__részvény 0.985506 __label__organization__valero 0.0021257 __label__távközlés 0.00071967 __label__geography__európai@@unió 1e-05 __label__külpolitika 1e-05 __label__geography__usa 1e-05 __label__organization__täglich@@alles 1e-05 __label__person__falk 1e-05 $$$ __label__értékpapírpiac __label__részvény __label__távközlés __label__tőzsde geography__belgium organization__belgacom genre__grafikon year__2014 $$$ A Belgacom részvényeinek árfolyama $$$ A Belgacom részvényeinek árfolyama 14010687.pdf
__label__külpolitika 0.268951 __label__külföldi@@államadósság 0.00160785 __label__nemzetközi@@szerződés 0.00137703 __label__alapszerződés 0.0010105 __label__csecsen@@válság 0.000676702 __label__vegyesvállalat 0.000454218 __label__hadgyakorlat 0.000427316 __label__társadalom 1e-05 __label__váltó 1e-05 __label__news@@international 1e-05 $$$ __label__geography__oroszország 1.00001 __label__geography__ukrajna 0.999606 __label__külpolitika 0.399822 __label__organization__malaysia@@airlines 0.00713143 __label__person__csernomirgyin 0.00328306 __label__adósságelengedés 0.00121659 __label__organization__zil 0.00121659 __label__nemzetközi@@szerződés 0.00107496 __label__organization__nord@@stream@@ag 0.000979752 __label__geography__észak-oszétia 0.000789366 $$$ __label__külpolitika __label__hadsereg geography__oroszország geography__ukrajna genre__hír year__1995 $$$ OROSZ-UKRÁN EGYEZSÉG $$$ OROSZ-UKRÁN EGYEZSÉG Szombaton az orosz és az ukrán elnök a helyi szokások szerint három csókkal pecsételte meg Szocsiban a fekete-tengeri flotta megosztásáról született váratlan egyezséget. A borúlátó előrejelzésekre rácáfolva Borisz Jelcin és Leonyid Kucsma meg tudott állapodni abban, hogy Szevasztopolban marad Oroszország fekete-tengeri flottájának bázisa, így Moszkva és Kijev a jövőben közösen használja a kikötővárosban található szárazföldi létesítményeket. A két elnök csókos optimizmusa ellenére sok a bizonytalanság. Az egyezményben például nem szerepel a Szevasztopolban maradó orosz flotta jogi státusának pontos meghatározása, és az sem, hogy az Ukrajnával stratégiai szövetséget kiépítő Oroszország fizet-e bérleti díjat Kijevnek a létesítmények használatáért. A jövőbeni ukrán flotta bázisáról sem esett szó a tárgyalásokon; a kijevi külügyminiszter-helyettes, Borisz Taraszjuk szerint a hajóhad központjának végleges helye – Leonyid Kucsma és a védelmi minisztérium kijelölése alapján – „valahol Ukrajnában” lesz. A két fél – a korábbi megállapodásnak megfelelően – fele-fele arányban osztozik ugyan a hajókon, de Kijev csak a flotta 20 százalékára tart igényt, a többit átadja Oroszországnak, s ennek értékét Moszkva levonja az orosz energiaszállításokért felhalmozódott ukrán tartozások összegéből. Az eredményeket elemző szakértők úgy értékelik, hogy a flottaviszály elsimításával elhárult a legkomolyabb akadály az orosz–ukrán alapszerződés megkötése elől.
__label__gazdaság 0.99944 __label__gazdasági@@előrejelzés 0.47659 __label__gdp 0.129413 __label__ipari@@termelés 0.0780882 __label__külkereskedelem 0.0550153 __label__ipar 0.0259674 __label__gazdaságpolitika 0.0100236 __label__export 0.00971848 __label__munkanélküliség 0.00832578 __label__számítógépipar 0.00782589 $$$ __label__gazdaság 1.00001 __label__geography__magyarország 1.00001 __label__gazdasági@@előrejelzés 0.782673 __label__gdp 0.0851091 __label__organization__kopint-datorg@@rt. 0.0550153 __label__ipari@@termelés 0.0362301 __label__külföldi@@befektetés 0.0311538 __label__organization__gki@@gazdaságkutató@@rt. 0.0222962 __label__fizetési@@mérleg 0.0174525 __label__külkereskedelem 0.0124417 $$$ __label__gazdaság __label__gazdasági@@előrejelzés geography__magyarország genre__cikk author__réti@@pál year__1997 $$$ Gazdasági növekedés, Hegyre megy $$$ Gazdasági növekedés Hegyre megy Évtizedek óta most először látszik olyan gazdasági növekedés kibontakozni Magyarországon, amely nem fenyeget az egyensúly felborulásával. A magyar gazdaság fő bajait tartalmazó lista éléről lekerült az eladósodottság, maradt viszont az ország kettészakadásának, ágazatok, régiók menthetetlen – a többiek kezdődő prosperálásának fényében még látványosabb – lemaradásának veszélye. Szokatlan helyzetbe kerültek a konjunktúra-előrejelző intézetek: miközben a gazdasági növekedésre vonatkozó korábbi prognózisaikat felfelé módosítgatják az első félévről szóló statisztikai adatok láttán, a korábbi hasonló fellendülésektől eltérően nem húzzák meg az „egyensúly-vészharangot”. Sem a folyó fizetési mérleg deficitje, sem az államháztartás hiánya nem lesz szerintük magasabb a korábban jósoltnál. A közgazdász-társadalom, a tavaszi bizonytalanság után (HVG, 1997. május 31.) most már meglehetősen egységesen 3 százalék körüli növekedést jósol erre az évre a magyar gazdaságnak (ezen csak a washingtoni székhelyű PlanEcon kutatóintézet és Horn Gyula hét végi jóslata megy túl, mindkettő 4 százalékos növekedést prognosztizál 1997-re). A magyarországi növekedésnek „nemzetközi rangot” ad, hogy Kelet-Közép-Európa korábban lendületbe jött gazdaságaiban elsősorban Csehországban és Szlovákiában mély strukturális problémák mutatkoznak, ott pedig, ahol eddig sem volt növekedés – főként Bulgáriában és Romániában –, a válság tovább húzódik. „Mindez újra felértékeli a külföldi megfigyelők szemében a magyar fejlődésnek azokat a sajátosságait, az igazi privatizációt, az igazi csődtörvényt, az évtizedes piacgazdasági hagyományt, amelyekre a hosszú stagnálás láttán már hajlamosak voltak legyinteni” – mondja Richter Sándor, a Nemzetközi Gazdasági Összehasonlítások Bécsi Intézetének (WIIW) Magyarország-elemzője. Az idei első félévi adatok ugyanakkor nemcsak növekedésről – az ipari termelés 7,8 százalékos, a beruházások 8,3 százalékos emelkedéséről –, hanem a gazdaság viharos tempójú strukturális átalakulásáról is tanúskodnak. A gépipar első félévi teljesítménye másfélszerese az egy esztendővel korábbinak. A kivitel 15 százalékos növekedése szinte kizárólag a gépipari export rendkívüli – 37 százalékos – bővüléséből fakadt, ami egyúttal azt is jelenti, hogy a gépek és szállítóeszközök immár 44 százalékát adják a magyar kivitelnek, annyit, mint a legdaliásabb KGST-időkben. Ám akkor éppen e jelenség nyomán terjedt el a magyar közgazdasági szóhasználatban – Jánossy Ferenc nyomán – a „kvázi-fejlett gazdaság” kifejezés, ami arra utalt, hogy miközben az export szerkezete hasonlított az iparilag fejlett országokéhoz, annak minősége messze elmaradt azokétól, hiszen a korszerűtlen gépipari termékek zöme az igénytelen KGST-piacokon talált gazdára. Ezúttal a hasonló exportstruktúra már „igazi”, a magyar gépexport több mint 90 százaléka az Európai Unióba és az Egyesült Államokba irányul. Ezen belül még néhány évvel ezelőtt is elképzelhetetlen arányok alakultak ki: Magyarországról az év első felében 44 százalékkal több gépet és szállítóeszközt adtak el Németországba, mint amennyit onnan vásároltak (öt évvel ezelőtt a Németországba irányuló magyar gépexport értéke még kevesebb mint a fele volt az onnan származó gépimporténak). Mindezek nem feltétlenül csak pozitív jelenségek – állítja több kutató –, hiszen más megfigyelések mellett arra utalnak, hogy a tavaly beindult és az idén felgyorsult növekedés nagyon szűk területekre koncentrálódik. Matolcsy György, a Privatizációs Kutatóintézet igazgatója szerint nem egyszerűen arról van szó, hogy szinte kizárólag az ipar, azon belül is a gépipar, sőt egymagában a gépipari export „vállán nyugszik” a magyar gazdaság bővülése, a kör ennél is szűkebb. Összesen hat-hét multinacionális cég magyarországi vállalatának termelésnövekedése alapozza meg a mostani gazdasági növekedést. Ezzel részben egybevág az a megfigyelés is, hogy miközben a bruttó termelés mutatószámai szépen emelkednek, kevéssé nő az úgynevezett hozzáadott érték, azaz feltehetően elsősorban az összeszerelő vagy ahhoz hasonló tevékenységet végző cégek termelése lódult meg az idei év első felében. Kifejeződik ez a külkereskedelem adataiban is: az export és az import dollárban számolva majdnem azonos arányban (15,1, illetve 13,8 százalékkal) emelkedett az első félévben. Volumenben ennél is magasabb, 21 százalékos volt az export bővülése, ami az idén Kelet-Közép-Európában egyedülállóan gyors tempó, az e tekintetben második helyezett Lengyelország kivitele 10 százalékkal bővült. A gazdaság szerkezeti átalakulása egyébként nemcsak a termelés oldalán mutatkozik meg, hanem a jövedelmeken is. Hála a legfelső személyijövedelemadó-kulcs csökkentésének, tovább nőttek a korábban is jelentős ágazati különbségek a nettó keresetekben. A pénzügyi szektorban mért havi nettó 67 ezer forintos átlagkereset például több mint a duplája az oktatás- vagy az egészségügyben kiosztott átlagfizetségeknek. Az utóbbi területeken a bruttó és a nettó keresetek azonos arányban, a nemzetgazdasági átlaghoz hasonlóan, 24-25 százalékkal voltak magasabbak, mint 1996 első felében, a hazai bankvilágban viszont a 29 százalékos bruttókereset-növekedés 39 százalékkal gyarapította a nettó kereseteket. Szakértők ma már egyre magabiztosabban beszélnek „fenntartható” növekedésről, a lakosság azonban a jelek szerint még nem igazán hiszi el, hogy a növekedés tartós lehet. Bár a reálkeresetek az első félévben két esztendő után először ismét emelkedtek, a lakosság idén június végéig kevesebbet vásárolt, mint egy évvel korábban, inkább megtakarításait növelte körülbelül ugyanolyan arányban, mint amennyivel a kiskereskedelmi forgalom csökkent. Egyes szakértők szerint ez is arra utal, hogy nincs sok alapja a restrikción edződött pénzügyi apparátus azon aggodalmának, hogy a jövedelmek „elszaladása” ronthatja a növekedési kilátásokat. Oblath Gábor, a Kopint-Datorg főosztályvezetője szerint az első félévi 5,5 százalékos reálkereset-növekedés – az 1995-ös 9,3 százalékos és az 1996-os 5,4 százalékos csökkenés után – önmagában sem minősíthető drámainak, különösen úgy, hogy ezt a kiskereskedelmi forgalom évek óta tartó újabb 5 százalékos csökkenése kísérte (így a kiskereskedelmi forgalom idén már kevesebb mint 80 százaléka a hat évvel ezelőttinek). Bár a statisztika által kimutatott kiskereskedelmi forgalom – teszi hozzá Oblath – sem a lakossági fogyasztással, sem a tényleges kiskereskedelmi forgalommal nem azonos, az idén mért adatok valószínűleg közelebb vannak a valósághoz a korábbiaknál, miután jelentősen megnőtt a statisztikai szempontból pontosan követhető új bevásárlóközpontok részesedése a forgalomból. Így feltehető, hogy nemcsak a statisztikában, de a valóságban sem ugrott meg a fogyasztás Magyarországon az utóbbi fél évben, miközben a régió korábban növekedésnek indult országaiban látványosan emelkedtek a jövedelmek, bővült a fogyasztás. Szakértők véleménye erősen megoszlik arról, vajon hol húzódnak a most beindult gazdasági növekedés határai. Bokros Lajos expénzügyminiszter szerint – mint azt a Világgazdaságnak adott interjújában a minap kifejtette – a 3-3,5 százalékos ütem nem elegendő a nyugat-európai életszínvonal utoléréséhez. A gyorsításhoz Bokros – Jeffrey Sachs, a Harvard Egyetemen tanító sokkterápia-guru korábbi tanácsait felmelegítve – a kelet-ázsiai országok példáját ajánlja, ami az állami kiadások eddiginél is sokkal radikálisabb lefaragását jelentené. „Nem tudom, miért kellene megszüntetni a társadalombiztosítást ahhoz, hogy gyorsabb legyen a növekedés” – mondja a Sachs–Bokros-receptet némileg karikírozva Oblath Gábor. A Kopint-Datorg elemzője szerint több jel, különösen a beruházások bővülésének gyorsuló üteme arra utal, hogy sokkolás nélkül is elérheti a növekedés üteme az évi 5-6 százalékot. RÉTI PÁL
__label__pénzügy 1e-05 __label__gazdaság 1e-05 __label__kultúra 1e-05 __label__társadalom 1e-05 __label__külpolitika 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__usa 1e-05 __label__belpolitika 1e-05 __label__politika 1e-05 __label__geography__európai@@unió 1e-05 __label__pénzügy 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__árvíz __label__vízügy genre__grafikon year__2007 $$$ A tengerszint emelkedése 2050-ig $$$ A tengerszint emelkedése 2050-ig 7050641.pdf
__label__tudomány 0.998461 __label__múzeum 0.988678 __label__kultúra 0.987956 __label__biológia 0.112805 __label__közgyűjtemény 0.063725 __label__szoftveripar 0.0267693 __label__etológia 0.0222962 __label__innováció 0.0203424 __label__építészet 0.0149671 __label__térképészet 0.0145136 $$$ __label__geography__usa 0.998685 __label__múzeum 0.9982 __label__tudomány 0.985506 __label__kultúra 0.562187 __label__biológia 0.140346 __label__térképészet 0.0851091 __label__geography__svájc 0.0518555 __label__person__david 0.0267693 __label__organization__unesco 0.0197291 __label__etológia 0.0145136 $$$ __label__közgyűjtemény __label__kultúra __label__múzeum genre__hír year__2009 $$$ Múzeumevolúció $$$ Múzeumevolúció Először voltak a hagyományos múzeumok, ahol a zord teremőrök azonnal rászóltak a kiállítási tárgyakat megérintő látogatókra, majd jöttek az amerikai mintára készült tudományos tárlatok, ahol már szinte kötelező volt valamennyi tárgy megfogdosása. Most pedig a londoni Természettudományi Múzeumban megnyílt a Darwin Központ, ahol a kiállítás részévé váltak maguk az ott dolgozó tudósok is – a 17 millió rovarból és 3 millió növényből álló gyűjtemény és a számtalan interaktív tárló mellett. Üvegfalakon keresztül a látogatók folyamatosan nézhetik, miként dolgoznak a kutatók, és még beszélgethetnek is az ügyeletes tudósokkal. A nyolcemeletes, fehérre festett betonépítmény óriási selyemhernyó gubójára hasonlít. Bár a központ közvetlenül alig foglalkozik az evolúciós tant kidolgozó angol tudóssal, az újfajta múzeum megteremtői azt állítják, Darwin szelleme lengi be a termeket: szerintük a hatalmas gyűjtemény az élet sokszínűségének háromdimenziós modellje, ahol folyamatosan tűnnek fel az új fajok, és ahol a tudósok sorra fedezik fel az élőlények közötti új kapcsolatokat. „Újabb bizonyítékokat találunk az evolúciós tanokra, és a teória alapján még több mindent meg tudunk magyarázni. Ez az igazi darwini örökség” – mondta újságíróknak Paul Bowers, a központ programigazgatója.
__label__nemzeti@@függetlenség 0.952584 __label__kultúra 1e-05 __label__pénzügy 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__spanyolország 1.00001 __label__geography__katalónia 1.00001 __label__nemzeti@@függetlenség 0.969795 __label__geography__barcelona 0.867046 __label__person__artur 0.00308537 __label__geography__európai@@unió 1e-05 __label__külpolitika 1e-05 __label__geography__usa 1e-05 __label__organization__täglich@@alles 1e-05 __label__person__falk 1e-05 $$$ __label__államadósság __label__gazdaság __label__gdp __label__idegenforgalom __label__népesség __label__sport geography__katalónia geography__spanyolország genre__grafikon genre__térkép year__2017 $$$ Spanyolország és Katalónia $$$ Spanyolország és Katalónia 17400271.pdf