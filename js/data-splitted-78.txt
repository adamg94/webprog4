__label__tudomány 0.115971 __label__pszichológia 0.0488678 __label__pszichiátria 0.0446909 __label__genetika 0.0446909 __label__biológia 0.0408557 __label__orvostudomány 0.00858749 __label__etika 0.00832578 __label__szexualitás 0.00507033 __label__orvosi@@etika 0.00507033 __label__klónozás 0.00491541 $$$ __label__tudomány 0.191943 __label__pszichológia 0.112805 __label__biológia 0.0695518 __label__pszichiátria 0.0396488 __label__genetika 0.0384762 __label__orvostudomány 0.0216253 __label__etika 0.0145136 __label__geography__magyarország 0.00942259 __label__orvosi@@etika 0.00807199 __label__szexualitás 0.00507033 $$$ __label__biológia __label__genetika __label__klónozás genre__cikk author__izsák@@norbert year__2001 $$$ Mennyire másolat a klón?, Az azonosság másságai $$$ Mennyire másolat a klón? Az azonosság másságai Miközben az emberi génállomány teljes megismerésétől és az élőlények „másolási” technikájának lehetőségétől „izgalomba jött” média a megsokszorozott Hitlerek vagy akár csak a nagy sorozatban „gyártható” Danték abszurditásával szórakoztatja a nagyérdeműt, a pszichológusok, filozófusok már azon törik a fejüket, vajon képesek lesznek-e a tudás birtokában a tudat, a karakter, az emberi egyediség mineműségének alapkérdését megválaszolni. Szóval: lehet-e „sorsot klónozni”? „Lehetetlen egy gonosz életpályát befutott emberből száz kicsi gonosz embert klónozni” - próbálja Veér András, az Országos Pszichiátriai és Neurológiai Intézet főigazgató főorvosa megnyugtatni azokat, akik a biológia legújabb eredményeinek köznapi alkalmazásától a rég- és a közelmúlt tudományos-fantasztikus irodalmából ismert „tervezett emberek”, „hasznos hasonmások” vagy netán csak elhunyt zsenik, esetleg elveszett családi szerettek újratermelését félik, illetve remélik. Mint mondja, napjaink pszichológiai ismeretei szerint gyakorlatilag elképzelhetetlen, hogy akár közel azonos génkészletű emberek is teljesen azonos életpályát fussanak be. Raskó István, az MTA Szegedi Biológiai Központja Genetikai Intézetének igazgatója ugyanezt azzal a megjegyzéssel próbálja még érzékletesebbé tenni, hogy „az ember személyisége legfeljebb egy töltött puska, ami kizárólag a megfelelő környezeti hatásokra képes elsülni”. Természetesen - mennek el a lehetséges, ma elfogadott határig - lehetnek kiváló szellemi képességekre, agresszióra, pszichiátriai betegségekre, sőt egyes kutatók szerint még szexuális orientációra, illetve akár vallási túlfűtöttségre is hajlamosító gének, ám ahogyan a már idézett Veér András tartja: „Ha valakinek nem adatik meg, hogy hajóra szálljon, úgy nála sosem fog jelentkezni a tengeri betegségre való hajlam.” A gének jelentőségét azonban - mint attól érdekes módon pont a genetikusok óvnak a leginkább - az új eredmények fényében valóban könnyű eltúlozni. Az utóbbi évtized orvostudományi áttörései ugyanis - fogalmaznak - hajlamossá tehetnek a környezeti hatások figyelmen kívül hagyására. Egyébként éppen a környezeti hatások, illetve az ezek nyomán szerzett-tanult ismeretek, bevésett-elfojtott élmények-emlékek, illetve ezek egyedi és semmilyen manipulációval nem ismételhető kombinációi azok a személyiségbefolyásoló momentumok, amelyek miatt - mondják szinte egybehangzóan a tudósok - elképzelhetetlen elhunyt nagyságok és szerettek „feltámasztása”, életük, munkásságuk megismétlése. Pszichológusok szerint ugyanis aligha komponálható olyan környezet, amely az utánozni kívánt és testileg esetleg akár le is másolt elődöt létrehozó hatásokat és reakciókat eredményezné egy kialakuló személyiségben. De még ha történne is ilyesfajta kísérlet, mi több, ha a klónutódot - akár beavatásával is - a minta követésére próbálnák sarkallni, az utód előbb-utóbb csak kénytelen lenne valamilyen módon megkülönböztetni magát előzményétől. Így még együttműködés esetén is tudatában lenne valamiféle differenciának - amitől már eleve nem lehetne ugyanaz. Nem beszélve a pszichológia által leírt, úgynevezett ellenazonosulás lelki jelenségéről, amikor a folyamatosan önállósuló személyiség rendszerint tudatosan fellázad a példakép ellen, amivé őt formálni igyekeznek. Persze, hogy mi van megírva a génekben és mi az, amivé a környezet tesz valakit, már régóta kutatott, de jelentős mértékben még feltáratlan terület. Mi több, nem minden eddigi vizsgálat támasztja alá teljességgel a fenti állításokat és sejtéseket. A legérdekesebb kutatási anyagot e tárgyban az egypetéjű ikrek szolgáltatták. Az ő vizsgálatuk azért különösen izgalmas most, „klónveszély” idején, mivel esetükben a két, többnyire egymásra külsőleg is tökéletesen hasonlító testvér génkészlete megegyezik, így feltételezhető, hogy kizárólag a környezet alakítja ki bennük személyiségük esetleges különbözőségeit. Az egypetéjű ikrek akár majdhogynem tökéletes összehasonlítási alapul szolgálhatnak a klónok tekintetében, s csupán azért nem százszázalékos a megegyezés, mivel az „igazi” ikrek esetében teljes az egyezés, míg „hasonmás-előállításnál” a klón örökítőanyagának csak 99 százaléka egyezik meg a „mintáéval” - a maradék 1 százalék a petesejt citoplazmájában, a mitokondriális génekben rejtezik. Az egypetéjű ikrek habitusbeli különbözőségeit már több mint száz éve vizsgálják. A fogantatással eleve meghatározott, öröklött hajlam és a szerzett tulajdonságok elkülönítésére egyes kutatók olyan ikreket is vizsgáltak, akik valamilyen ok miatt egymástól külön nőttek fel. A legnagyobb ilyen jellegű felmérésre a hetvenes évek végén, az USA-beli Minnesota állami egyetemen került sor - írja Czeizel Endre tanítványa, Métneki Júlia genetikus Ikrek könyve című munkájában. Az eredetileg a különbözőségek vizsgálatát megcélzó kutatás - ismerteti Métneki - egyébként e tekintetben majdhogynem kudarcot vallott, mivel a vártnál sokkal több hasonlóságot fedeztek fel. A vizsgálatot végző húsz ikerpár testi felépítését, értelmi szintjét, képességeit és életútját minden lehetséges módon vizsgálták pszichológusok, pszichiáterek és más szakorvosok. Az egyebek között egy 15 ezer tételből álló kérdőív segítségével végzett felmérés néhol már-már misztikumba hajló eredményei arra a következtetésre juttatták a kutatócsoportot, hogy a pszichológia sokáig túlértékelte a tanult és alulértékelte a szerzett tulajdonságok súlyát az egyéniség kialakulásában. A szakirodalmat bejáró egyik híres példa a Jim ikreknek nevezett testvérpár esete volt. Az árvaságra jutott Jim Springert és Jim Lewist egy-egy ohiói munkáscsalád fogadta örökbe, ahol nagyjából hasonló környezetben, de egymásról nem is tudva nevelkedtek. Amikor az említett, minden részletre kiterjedő szuperkérdőív segítségével kikérdezték őket, kiderült, hogy mindketten szerették a matematikát, és gyenge volt a helyesírásuk, felnőve egy darabig mindketten seriffhelyettesként dolgoztak, Floridába jártak nyaralni, kutyájukat Toynak nevezték, első feleségüket Lindának, a másodikat pedig Bettynek hívták, sőt még dohányzási és italozási szokásaik is hasonlítottak. Az igazi meglepetést azonban egészségügyi kórlapjuk tartogatta. Vérnyomásukon túl még alvási szokásaik is tökéletesen egyformák voltak, és életük azonos szakaszában mindketten rövid idő alatt 5 kilót híztak, 18 éves korukra pedig egyszerre alakult ki bennük migrénes és stresszből fakadó fejfájás. Volt azért persze néhány különbség is: más volt a frizuraízlésük, és egyikük írásban, míg másikuk szóban fejezte ki jobban magát. A fent ismertetett eredményt akár a hasonló adottságok és a hasonló környezet együtthatásának is lehetne tulajdonítani - és persze korántsem nevezhető azonosságnak. A kutatóknak egyébként sikerült olyan ikrekre is bukkanniuk, akiknek „széttartott a sorsa”. Miután a szülők a 20. század első harmadában elváltak, a katolikus asszony az egyik fiúval Németországba költözött, ahol a gyermek a nagymama hatására erősen nemzetiszocialista érzelmű nevelést kapott, míg a másik fiút a zsidó apa a karibi térségben, majd egy izraeli kibucban nevelte fel. Első ránézésre úgy tűnt, hogy a két férfi életvitelében nincs is semmi hasonló: a náci nevelést kapott Oskar Stöhr ipari ellenőr, elkötelezett szakszervezeti tag, házas és szenvedélyes síelő lett, míg ikertestvére, Jack Yufe - felnőttként visszatérve az USA-ba - egy kaliforniai ruhabolt vezetője lett, és munkamániásként értékelte önmagát. Amikor azonban tudomást szereztek egymásról, és életükben először találkoztak, kiderült, hogy mindketten hasonló formájú bajuszt és fémkeretes szemüveget viselnek, szeretik a csípős ételeket és az édes italokat, feledékenyek, és hajlamosak a női nem feletti uralkodásra, mely dolog aztán az amerikai közegben élő Jack esetében váláshoz is vezetett. Noha egymást nemigen értették, mivel egyikük nem tudott németül, a másikuk pedig angolul, az őket meginterjúvoló szakemberek modorosságaik, kérdésfeltevéseik, illetve testbeszédük több érdekes egybeeséséről számoltak be. Ez a - tegyük hozzá, a többségnél korántsem ilyen jellegzetesen megmutatkozó - hasonlatosság némely kutató szemében már-már cáfolni látszott azt az elképzelést, hogy a gyerek későbbi fejlődése szempontjából döntő fontosságú, milyen szülő milyen környezetben neveli fel. Mások ezt erősen vitatták, azt hangsúlyozva, hogy a hasonlatosságok ellenére alapvetően mégiscsak két, egymástól mindenképpen elkülönült személyiségről van szó. Métneki Júlia a szakirodalom alapján úgy véli, hogy akár együtt, akár külön nevelik fel az egypetéjű ikreket, a hasonló személyiség kialakulásának valószínűsége elérheti az 50-60 százalékot. Így azután aligha vitatható, hogy akik valamely elvesztett szerettük „megismétlése” utáni vágyukat emberklónozással - ha lesz ilyen - elégíthetnék ki, valami illúziófélét bizonyára kapnának. Hiszen a klónutód kétségtelen meggyőző külsőségein kívül sok olyan egybeesést is tapasztalhatnának, amely erős önmeggyőzés esetén akár még az azonosság látszatával is szolgálhatna. Aminek viszont már egészen más dimenzióban van kapcsolata az emberi psziché és tudat vizsgálatával. IZSÁK NORBERT
__label__arab-izraeli@@konfliktus 0.957922 __label__béketárgyalás 0.0222962 __label__külpolitika 0.0159164 __label__békekötés 0.00328306 __label__nemzeti@@függetlenség 0.00129431 __label__belpolitika 0.00107496 __label__határvita 0.000865901 __label__fúzió 0.000598409 __label__csapatkivonás 0.000529305 __label__váltó 1e-05 $$$ __label__geography__palesztina 0.998945 __label__arab-izraeli@@konfliktus 0.945005 __label__person__arafat 0.187143 __label__person__jasszer 0.187143 __label__békekötés 0.129413 __label__organization__palesztin@@nemzeti@@hatóság 0.0780882 __label__geography__izrael 0.0420977 __label__person__abbasz 0.0244331 __label__béketárgyalás 0.0229874 __label__organization__palesztin@@felszabadítási@@szervezet 0.0100236 $$$ __label__arab-izraeli@@konfliktus __label__külpolitika geography__izrael geography__palesztina genre__cikk genre__keretes year__2000 $$$ Palesztin halasztás $$$ Palesztin halasztás Várnia kell Jasszer Arafatnak nagy álma megvalósításával, a palesztin állam kikiáltásával. A Palesztinai Felszabadítási Szervezet (PFSZ) 129 tagú miniparlamentje, a központi tanács ugyanis a hét végén Gázában tartott ülésén úgy döntött, november 15-én újra összeül, és akkor határoz a független állam kikiáltásának időpontjáról. Márpedig ez a szeptember 13-ára ígért ceremónia legalább két hónapos elhalasztását jelenti, amivel a tárgyaló felek újabb lélegzetvételnyi időhöz jutottak. A palesztinok és az izraeliek korábban azt ígérték, szeptember 13-ára tető alá hozzák a végleges békemegállapodást, és Arafat azzal fenyegetőzött, hogy egyezség hiányában a határidő után egyoldalúan is kikiáltja a palesztin államot. A főként Jeruzsálem sorsa miatt megállapodás nélkül véget ért júliusi Camp David-i csúcstalálkozó után a palesztin vezető szinte körbeutazta a földet, de sehol sem kapott egyértelmű támogatást tervéhez (HVG, 2000. augusztus 26.). Az egyoldalú kikiáltással ugyanis valószínűleg fellángolt volna az erőszak, ráadásul a palesztinok által követelt Gázai övezet és Ciszjordánia 60 százaléka még izraeli kézen van, így az állam inkább csak papíron létezett volna. Arafat valószínűleg a nyomásgyakorlás eszközéül próbálta felhasználni a fenyegetőzést, csakhogy a folyamatos halogatás - tavaly egyszer már halasztott - otthon a szavahihetőségét csorbíthatja. Arafat belpolitikai helyzete egyelőre elég erős ahhoz, hogy a béke érdekében egy ideig még elhúzza a kikiáltást, a kérdés csak az, hogy meddig.
__label__labdarúgás 1.00001 __label__sport 0.999322 __label__rasszizmus 0.168867 __label__rendőrség 0.140346 __label__szakszervezet 0.0267693 __label__demonstráció 0.00610756 __label__sztrájk 0.0047652 __label__ökölvívás 0.00308537 __label__helyhatósági@@választás 0.00137703 __label__fasizmus 0.00129431 $$$ __label__labdarúgás 1.00001 __label__geography__németország 0.99712 __label__sport 0.997029 __label__rendőrség 0.0675567 __label__geography__dél-afrika 0.00556492 __label__rasszizmus 0.0047652 __label__organization__fifa 0.00240673 __label__organization__magyar@@labdarúgó@@liga 0.00219272 __label__organization__uefa 0.00219272 __label__person__puskás@@ferenc@@(öcsi) 0.00137703 $$$ __label__bűnözés __label__labdarúgás __label__sport geography__lipcse geography__németország genre__hír year__2007 $$$ Lipcsei futballcsata $$$ Lipcsei futballcsata 42 ember, köztük 36 rendőr sebesült meg - többen súlyosan - a múlt szombaton Lipcsében a Lokomotiv Leipzig és az Erzgebirge Aue közötti kupameccset követően, amikor nyolcszáz focihuligán rontott a találkozót biztosító háromszáz rendőrre. Kövekkel, botokkal, betontömbökkel támadtak, 21 rendőrautót tettek tönkre. A Bundesliga-meccseken többnyire igen fegyelmezettek a szurkolótáborok, de az alacsonyabb osztályú találkozókon gyakori a rendzavarás. Különösen az egykori NDK területén, ahol a csapatokhoz kötődő „kemény magok” a randalírozáson kívül rasszista, szélsőjobboldali jelszavakkal is észrevétetik magukat. A lipcsei stadionban már az is előfordult, hogy horogkeresztet formázó alakzatba rendeződtek a tribünön. Theo Zwanziger, a német futballszövetség elnöke kilátásba helyezte, ha nem sikerül megfékezni az agresszivitást, az érintett területeken csak zárt kapuk mögött vagy egyáltalán nem rendezhetnek focimeccset. A tartományi labdarúgó-szövetség a mostani hétvégére kiírt találkozókat lemondta.
__label__rendőrség 0.96379 __label__bűnüldözés 0.877487 __label__adatvédelem 0.737168 __label__informatika 0.629785 __label__biztonságtechnika 0.55448 __label__biztonsági@@szolgálat 0.437833 __label__bűnmegelőzés 0.414909 __label__személyiségi@@jogok 0.307368 __label__közbiztonság 0.300756 __label__pszichológia 0.168867 $$$ __label__rendőrség 0.980291 __label__bűnüldözés 0.938134 __label__informatika 0.851963 __label__pszichológia 0.592677 __label__bűnmegelőzés 0.47659 __label__biztonsági@@szolgálat 0.461027 __label__adatvédelem 0.370235 __label__terrorizmus 0.362979 __label__személyiségi@@jogok 0.348655 __label__biztonságtechnika 0.334599 $$$ __label__biztonságtechnika __label__bűnüldözés __label__informatika __label__rendőrség __label__személyiségi@@jogok geography__usa genre__cikk year__2016 $$$ | RENDŐRI ESZKÖZÖK | TECHNIKAI ARZENÁL | VISSZAÉLÉSVESZÉLY |, Megfigyelten $$$ | RENDŐRI ESZKÖZÖK | TECHNIKAI ARZENÁL | VISSZAÉLÉSVESZÉLY | Megfigyelten Bár 2030-ban még aligha szolgálnak majd az utcákon a fantasztikus filmekből ismert robotzsaruk, az automatizálás és a digitalizálás alaposan átalakítja a rendőrök munkáját. Száz évvel az után, hogy néhány detroiti zsaru 1928-ban összerakta ez első kezdetleges rendőrségi rádióadót, és ezzel gyökeresen megváltoztatta a szolgálat hétköznapjait, a rendvédelmi erőknek a mindent elárasztó adathalmazból kell majd kihalászniuk a bűnözők elfogásához szükséges információkat. A következő évtizedben már általános lesz a valóban megbízható arcfelismerő szoftverek használata. Ha a buzgó rendőrök elképzelései szerint alakulnak a dolgok, addigra gyakorlatilag minden be lesz kamerázva, a rosszfiúknak tehát igencsak nehéz lesz elbújniuk a detektívek elől. És nem csak rögzített képfelvevők lesznek, egyre fontosabb szerep jut a különféle méretű, kamerákkal felszerelt drónoknak is, amelyek akár titkos megfigyelést is végezhetnek. Az arcfelismerő programok persze csak akkor érnek valamit, ha van mihez hasonlítani a kamerák által rögzített képet, így a hatóságok nyilván el akarják majd érni, hogy minden polgár arcmása bekerüljön a rendszerükbe. Ez viszont személyiségi jogi aggályokat vet fel, hiszen így bárkinek minden lépése kifürkészhetővé válik. A kamerás megfigyelésből és egyéb forrásokból származó hatalmas mennyiségű információ a bűnmegelőzésben is segíthet. A nagy adathalmazok elemzésére alkalmas szoftverek bevetésével például kapcsolat fedezhető fel egymástól látszólag független történések között, s a tömegek mozgásának követésével is egyszerűbben meg lehet jósolni, hol várható felfordulás. Könnyebbé válik a bűnözői múlttal rendelkező személyek jövőbeli viselkedésének megbecslése is, megjósolható lesz, kinél nagyobb a visszaesés veszélye. Az egyre gazdagabb technikai arzenál által előállított információk használata ugyanakkor azzal járhat, hogy a rendőrség még inkább elszakad a lakosságtól, ami a bizalom csökkenéséhez és fontos információs csatornák bedugulásához vezet. A rendőrök munkáját valós idejű adatokat szolgáltató kijelzők is segítik majd. Ezek használatával gyorsan lekérdezhetők a lopott járművekkel, az áldozatokkal vagy az éppen igazoltatott személlyel kapcsolatos információk. Az egyenruhák is „okosodnak”: mutathatják majd a viselőjük stressz-szintjét, jelezhetnek sérülés esetén, s a központban azt is mindig tudni fogják, hol tartózkodnak a szolgálatban lévő rendőrök. Megjelenhetnek a láthatatlanná tevő ruhák is: a szövetükön elhelyezett apró holografikus tükrök százezrei vetíthetik a háttérben lévő valóságot a szemből érkezők irányába. Beszivárognak a rendőrséghez a hadseregek által használt eszközök is: a mainál könnyebb, mégis nagyobb védelmet biztosító golyóálló mellények, illetve a mozgást segítő külső „pneumatikus csontvázak”. A rendőrök tűzereje is nőni fog. Olyan lőszerekkel szerelik fel őket, amelyek az előre beprogramozott távolságban – például egy fedezék fölött – vagy egy fal áttörése után robbannak fel. A nyomelemzést pedig a nanotechnológia forradalmasíthatja: ma még használhatatlan nyomok, egyebek mellett DNS-maradványok, illetve ujjlenyomatrészletek is bizonyítékként szolgálhatnak. Az erőszakszervezetek egyre fejlettebb eszközeivel persze vissza is lehet élni. Nem egyértelműen örömhír például az, hogy a tömegoszlatás is könnyebbé válik. Míg manapság a könnygáz sokszor visszaszáll a rendőrökre, a távolról, viszont nagy pontossággal sugározható, elviselhetetlen erejű hang csodákra képes: a célba vettek azonnal menekülőre fogják. Ugyanez a módszer egyébként épületek védelmére is alkalmas, az agresszív hangforrások behatolási kísérlet esetén szólalnak meg. Hadrendbe állíthatnak egy, a mikrohullámú sütők működési elvét követő tömegoszlatási módot is: a „távmikrózással” a tüntetőket melegítenék fel belülről, állítólag kíméletesen, de kellemetlenül, amíg nem vonulnak vissza. Nagyobb szerepet szánnak az utcai tiltakozások elfojtásának hatékony módjait kutatók az elviselhetetlen szagoknak is: egy másik módszer szerint olyan agresszív bűzzel támadnának rá a tiltakozókra, hogy azok nem úsznák meg hányás nélkül.
__label__csőd 0.341593 __label__cégek 0.212079 __label__pénzügy 0.144159 __label__gazdaság 0.0446909 __label__csődjog 0.0321107 __label__gazdasági@@válság 0.00942259 __label__számvitel 0.00807199 __label__adósság 0.00807199 __label__cégjog 0.00447838 __label__gazdaságpolitika 0.00408014 $$$ __label__geography__oroszország 0.917313 __label__csőd 0.268951 __label__pénzügy 0.250923 __label__cégek 0.140346 __label__gazdaság 0.129413 __label__csődjog 0.0503406 __label__gazdasági@@válság 0.0311538 __label__adósság 0.0236995 __label__számvitel 0.0140736 __label__ipar 0.00807199 $$$ __label__gazdaság __label__csőd __label__csődjog __label__adósság geography__oroszország genre__cikk author__vida@@lászló year__1998 $$$ Új orosz csődtörvény, Ködbe tartozás $$$ Új orosz csődtörvény Ködbe tartozás A korábbinál civilizáltabb viszonyokat teremt az oroszországi üzleti életben a március 1-jén hatályba lépett új csődtörvény. Az új jogszabály felértékeli a bíróságok szerepét, és a remények szerint hozzájárul a fizetési fegyelem javulásához is. Az orosz gazdaság legnagyobb rákfenéjét, a vállalatok tömeges eladósodásának problémáját azonban önmagában az új csődtörvény nem szüntetheti meg. Sajtóértekezleten jelentette be a napokban Vlagyimir Kadannyikov, a Lada személygépkocsikat gyártó AvtoVAZ igazgatótanácsának elnöke, hogy az adóhatósággal folytatott küzdelemben a Volga parti gyáróriás kénytelen volt megadni magát. Megállapodás született arról, hogy a legnagyobb adósok között számon tartott AvtoVAZ köztartozásainak jelentős részét átütemezik, így a szóban forgó 4,65 milliárd rubelt (1 USA-dollár = 6,07 rubel) a cég 10 év alatt törlesztheti. A teljesítés biztosítékaként a szövetségi adóhivatal, a Gosznalogszluzsba (GNSZ) számára letétbe helyezi a közeljövőben 50 százalékos tőkeemelés révén kibocsátandó új részvényeket, s ha az AvtoVAZ két hónapon keresztül nem fizeti a törlesztőrészletet, az adóhatóság a piacon értékesítheti a társaság pakettjét. A drákói feltételekkel létrejött megállapodás is jelzi: az orosz kormány az erős ágazati lobbyk ellenállásának dacára szívósan igyekszik betömködni a költségvetésen éktelenkedő lyukakat. A moszkvai hatóságok mindehhez március 1-jétől hathatós segítséget is kapnak: ekkor lépett ugyanis életbe az új csődtörvény. Az orosz legfelsőbb bíróság egyik képviselője az új jogszabályt méltatva felhívta a figyelmet arra, hogy az elsődleges cél a csődközelbe került vállalkozás megmentése, akár azon az áron is, hogy megváltozik a menedzsment és a tulajdonosok összetétele. Az új törvény az 1992-ben elfogadott elődjéhez képest jóval áttekinthetőbb és egyszerűbb helyzetet teremt. Míg az előző törvény homályos kritériumokhoz kötötte a csődeljárás elindítását, az új szabályozás szerint a hitelezők bírósághoz fordulhatnak, ha egy vállalat három hónapon túl a minimálbér 500-szorosát meghaladó összeggel – azaz a jelenlegi állás szerint 42 ezer rubellel – adós marad. A törvény a korábbinál nagyobb felelősséget ró a vállalatvezetőkre a fizetésképtelenség veszélyének felismerésében, viszont szigorúbban igyekszik elejét venni az olyan fiktív csődeljárásoknak, mint amiről épp most cikkezik a moszkvai sajtó. A valaha szebb napokat látott, harckocsijairól is ismert cseljabinszki traktorgyár, a CSTZ vezetőit a helyi ügyészség azzal gyanúsítja, hogy miután az utóbbi két évben rendre külső cégeknek játszották át a nem is olyan rég még 60 ezer embernek munkát adó vállalat vagyonát, tudatosan vitték csődbe a gyárat. A jogalkotók egyik fő törekvése az volt, hogy a bíróság csak végszükség esetén avatkozzék be a vállalatok ügyeibe, ezért a törvény a bajba jutott cégek tulajdonosai számára lehetővé teszi a hitelezőkkel történő peren kívüli megállapodást, az úgynevezett bírósági eljárás előtti szanálást. További újdonság, hogy amennyiben mégis bíróság elé kerül az ügy, először 3-5 hónapos megfigyelési időszak következik. Ennek lényege: csődgondnok kinevezésével az adós vállalat folytathatja tevékenységét, de olyan korlátokkal, amelyek a hitelezők érdekeit védve meggátolják, hogy a korábbi gyakorlatnak megfelelően más cégekbe menekítsék ki a vagyont. Így nincs szükség arra sem, hogy a hitelezők sietve zároltassák az adós vagyonát és számláit. Az új törvény egyik legfőbb jellegzetessége, hogy alaposan kiszélesíti a bíróságok mozgásterét. A csődgondnok készíti elő a hitelezők gyűlését, amelyen választhatnak a törvény felkínálta három lehetséges eljárás, a vállalat külső irányítás (gondnokság) alá helyezése, a békés egyezség és a felszámolása között. A végső szót a bíróság mondja ki, de a döntéshez immár független pénzügyi szakértőket is meghallgathat. Amennyiben a bíróság a külső irányítás mellett dönt, annak időtartamára, vagyis egy-másfél évig moratóriumot rendelnek el az adósságok törlesztésére azzal, hogy ezalatt a korábbiaktól eltérően büntetőkamatokat sem számolnak fel. Azoknak a vállalatoknak az esetében, melyek 5000 főnél több alkalmazottat foglalkoztatnak vagy amelyek dolgozóinak és azok családtagjainak a száma meghaladja az adott település lakosságának felét, a külső irányítás akár 10 évre is szólhat, ám az adósságok törlesztését ekkor is legkésőbb két év múlva meg kell kezdeni. Ha a hitelezők nem tudnak megállapodni egymással, kezdeményezhetik a felszámolás végrehajtását, ám a bíróságnak joga van megtagadni azt, ha úgy ítéli meg, hogy az adós fizetőképessége helyreállítható. Ezt persze a mai Oroszország körülményei között nem könnyű megállapítani egy tönk szélére sodródott cégről. Miként azt is nehéz megjósolni, hogy mennyit enyhít az új csődtörvény az orosz gazdaság legfőbb gondján, a vállalatok eladósodásán. A szövetségi szanáló szervezet (FSZDN) egy külön tárcaközi bizottságot hozott létre azzal, hogy a 210, legnagyobb köztartozással rendelkező cég példáján keresztül vizsgálja meg a krízis okait, és dolgozzon ki megoldást a vállalatok fizetőképességének javítására. A tavaly decemberben elkészült – s az Ekszpert című moszkvai üzleti hetilapban minap ismertetett – jelentés kiábrándító képet fest az oroszországi vállalatok pénzügyi helyzetéről. A felhalmozódott adósságállomány több mint fele vállalati körbetartozás, és csaknem 30 százalékot tesz ki a költségvetés, a társadalom- és nyugdíjbiztosítási rendszer kinnlevősége, vagyis elsősorban maguk a vállalatok, másodsorban pedig az állam lép fel kényszerhitelezőként. Ami a költségvetést illeti, a tanulmány szerint 1996-ban és 1997-ben a megvizsgált vállalatokra ténylegesen kivetett adók 85 százaléka folyt be, de ennek mindössze 10 százaléka pénzben. A fennmaradó részt a cégek különböző pénzhelyettesítő elszámolások formájában teljesítették. Összességében persze a helyzet még aggasztóbb: tavaly az év első 9 hónapjában a központi adóbevételek a költségvetésben tervezett érték 52 százalékát érték el. A 17 legnagyobb iparvállalat és a 6 legnagyobb bank adja a költségvetési adóbevételek kétharmadát, de ugyancsak ők felelnek az adótartozások 55 százalékáért is. A jelentés egyébként némiképp ellentmond annak az elterjedt vélekedésnek, hogy az oroszországi vállalatokat elviselhetetlen közterhek sújtják: a górcső alá vett cégek átlagos adó- és járulékfizetési kötelezettsége alig haladta meg a tényleges bevételek 20 százalékát. Igaz, az egyes iparágakon belül és azok között igen nagy az eltérés. Így például az olajkitermelő vállalatok közterhei megközelítik a bevételeik 60 százalékát. A baj nem az, hogy abszolút mértékben túlságosan magasak volnának az adóterhek – vélekednek a jelentés szerzői –, hanem az, hogy túl alacsonyak a gazdálkodó egységek tényleges pénzbevételei. A vállalatok bruttó bevételeinek átlagosan mindössze 27 százaléka folyik be készpénzben, a többi barter vagy egyéb „pénzkímélő” elszámolás. A cégek rendelkezésére álló tényleges pénzforrás a bérkifizetésekre, valamint az adó- és járulékfizetési kötelezettségek teljesítésére sem elegendő, nem is beszélve az egyéb, más vállalatokkal és bankokkal szemben fennálló tartozásokról. A vizsgált vállalatok 31 százalékánál a tényleges pénzbevételek még a béralapot sem fedezik. A kialakult tendenciát jól érzékelteti, hogy az utóbbi öt évben egyes adatok szerint az oroszországi iparvállalatok eladásaiban 6-ról 41 százalékra nőtt a barter aránya. S közben virágzó üzletággá vált: míg néhány éve a termelővállalatok többnyire önállóan bonyolították ezeket az ügyleteket, mára a közvetlen termékcserére szakosodott közvetítő cégek sokasága kínálja szolgáltatásait. Még sötétebb képet kapunk, ha a fizetési határidőket nézzük. Ma az oroszországi vállalatok elenyésző kisebbsége – a tanulmányban szereplő cégek 5 százaléka – képes arra, hogy többé-kevésbé civilizált módon két hónapon belül számoljon el partnereivel. A vállalatok felének ugyanehhez fél év kell, másik 10 százalékuknak viszont másféltől hét és fél évig terjedő időszakra van szüksége. Ebben az összefüggésben különösen szembetűnő, hogy az orosz ipar végső hitelezője az energetikai szektor: az átlagos villamosáram- és földgázfogyasztó 10, illetve 41 hónap múltán egyenlíti ki a számlát. Nem véletlen, hogy az energiatermelő ágazatban tapasztalható leginkább a tartozások inflálódása, ami a kormányzati szakértők szerint időszerűvé tenné az adósságok jogszabályban előírt kötelező diszkontálásának a bevezetését. Az orosz vállalati szférát jellemző sajátos tünetegyüttes tehát ekként foglalható össze: a cégek az irreálisan hosszú elszámolások és az irreálisan alacsony tényleges pénzbevételeik ellenére tartósan is képesek fennmaradni. Ennek oka a posztszovjet gazdaság olyan megkülönböztető jegyeiben keresendő, mint amilyen a nagyfokú monopolizáltság, vállalati és regionális munkamegosztás, továbbá a termelés fenntartását sokszor a hatékonyság rovására is előnyben részesítő szociális és politikai tradíciók. Közgazdasági elemzők rámutatnak arra, hogy az új csődtörvény sem csodaszer, annál is inkább, mivel a csődeljárások tömeges beindításának több akadálya is van. Egyrészt az új kritériumok szerint fizetésképtelen vállalatok száma olyan nagy, hogy a gazdasági döntőbíróságok jó darabig képtelenek lesznek feldolgozni a rájuk zúduló ügyeket. Félő az is, hogy a csődök sorozata a dominóelv alapján a hitelezőket is azonnal pénzügyi válságba sodorná. Erre utalva nemrégiben a GNSZ egyik vezetője megjegyezte, az új csődtörvényt a kormány inkább a nyomásgyakorlás eszközének tekinti, és megelégszik néhány „kirakatperrel”. Az sem mellékes, hogy a legnagyobb adósságterhet cipelő cégek egyben az orosz részvénypiac meghatározó szereplői, komoly nemzetközi projektek résztvevői, így esetükben csődeljárásról már csak azért sem lehet szó, mert azzal jóvátehetetlen károkat okoznának Oroszország külföldi befektetői megítélésében. VIDA LÁSZLÓ (Moszkva)
__label__gazdaság 0.160276 __label__földrengés 0.0197291 __label__alternatív@@energia 0.0185566 __label__tudomány 0.0169249 __label__katasztrófa 0.0109969 __label__atomenergia 0.0103382 __label__természeti@@katasztrófa 0.00523013 __label__környezetvédelem 0.00395541 __label__napenergia 0.00264167 __label__innováció 0.00206074 $$$ __label__tudomány 0.51563 __label__katasztrófa 0.468801 __label__földrengés 0.453272 __label__autóipar 0.334599 __label__építészet 0.173298 __label__napenergia 0.0384762 __label__alternatív@@energia 0.033096 __label__természeti@@katasztrófa 0.0275953 __label__járműipar 0.0229874 __label__atomenergia 0.00832578 $$$ __label__alternatív@@energia __label__építészet __label__környezetbarát@@termék __label__napenergia geography__japán genre__hír year__2011 $$$ Túlélőházak $$$ Túlélőházak Leginkább sarkvidéki kutatóállomásra emlékeztet az a kísérleti lakóház, amelyet egy japán autógyár most mutatott be egy tokiói műszaki kiállításon. Kedvező időjárás esetén a lakók napelemekből nyerik az áramot, este vagy borongós időben viszont kocsijuk – történetesen egy Nissan Leaf villanyautó – akkumulátorából kapnak vissza energiát. A koncepció szerint több ingatlan egymással is megosztja a kapacitásait. Nemcsak a környezetbarátság diktálta az egyelőre szokatlan megoldást, hanem a márciusi földrengés és szökőár is. Akkor hatmillió háztartás – az ország 10 százaléka – maradt áram nélkül. Ezért fontos az is, hogy a repülőgép törzsére emlékeztető, keskeny lábakon álló héjszerkezet jobban ellenáll a természeti csapásoknak. Kevésbé tűnik praktikusnak az a túlélőkapszula, amelyet újabb cunamira gondolva fejlesztett egy helyi tervezőcég. Az üvegszálas műanyagból gyártott gömbben négy felnőtt fér el – ha sikerül idejében beszállnia. A szellőzőnyílásokkal és kémlelőablakkal ellátott, víz- és ütésálló kabinra egyelőre hatszáz megrendelést adtak le. A tavaszi szökőárban tízméteres hullámok söpörtek végig az ország keleti partján, helyenként több kilométerre hatolva be a szárazföldre. A földrengés és a cunami halottjainak és eltűntjeinek száma húszezer körül volt.
__label__belpolitika 0.997827 __label__külpolitika 0.600198 __label__egészségügy 0.256842 __label__egyház 0.136618 __label__szociális@@ellátás 0.0106625 __label__alkotmánymódosítás 0.00383448 __label__kormányátalakítás 0.00349342 __label__segély 0.00328306 __label__gazdasági@@szankciók 0.00289958 __label__amnesztia 0.00248262 $$$ __label__geography__kuba 1.00001 __label__belpolitika 1.00001 __label__egészségügy 0.995542 __label__person__castro 0.974053 __label__külpolitika 0.969795 __label__person__raúl 0.749097 __label__person__fidel 0.712242 __label__egyház 0.600198 __label__person__gonzález 0.294225 __label__menekültek 0.27514 $$$ __label__karitatív@@tevékenység __label__külpolitika __label__segély __label__természeti@@katasztrófa geography__haiti geography__kuba genre__cikk genre__keretes year__2010 $$$ Kubai jelenlét $$$ Kubai jelenlét Megköszönte Kuba segítségét az újjáépítésben pár napja Havannában René Préval haiti államfő, aki a két ország közti együttműködésről tárgyalt, különösen a mezőgazdasági, azon belüli is a cukortermesztési és a halászati kooperációról. Kuba elsősorban oktatási és egészségügyi fejlesztésekben van jelen Haitin, 1998 óta hatezer kubai egészségügyi dolgozó vett részt különféle programokban. A januári földrengés idején több mint 400 kubai orvos segített Haitin, nyomban be is kapcsolódtak a mentési munkálatokba. Jelenleg 1100 kubai dolgozik Haitin, többségük a Havannában működő Latin-amerikai Egészségügyi Egyetemen végzett. Sokan éppen a kubai egészségügy magas színvonalának tulajdonítják, hogy láthatóan jobb állapotban van az ország korábbi elnöke, a négy éve betegeskedő, 84 éves Fidel Castro, aki az utóbbi napokban többször is megjelent a nyilvánosság előtt. Castro havannai intézményeket keresett fel, nagykövetekkel találkozott, tévéinterjút adott, aktuális hazai és nemzetközi témákban nyilvánított véleményt, ám egyszer sem szólt arról, hogy a szigetországban sorra engedik szabadon a politikai foglyokat. A kubai katolikus egyház és a spanyol kormány közbenjárása nyomán eddig szabadlábra helyeztek húsz foglyot, akik családjukkal együtt Spanyolországba utaztak, és az ígéretek szerint a következő hetekben kiengedik a 2003-ban letartóztatott 75 ellenzéki közül még börtönben lévő harminc-egynéhány főt is. A foglyok elengedése és Fidel Castro megjelenése egyes szakértők szerint arra utal, hogy öccse, a 79 éves Raúl Castro államfő augusztusban újabb – egyebek közt megszorító intézkedéseket tartalmazó – reformokra készül. Fidel nyilvános szereplései azt célozhatják, hogy jelezzék, az exállamfő tisztában van a helyzettel, és egyetért a változásokkal.
__label__önkormányzat 0.975587 __label__közoktatás 0.370235 __label__általános@@iskola 0.0236995 __label__állami@@támogatás 0.0136468 __label__gyermekek@@helyzete 0.0100236 __label__önkormányzati@@költségvetés 0.00308537 __label__cigányság 0.00160785 __label__fogyatékosok 0.000865901 __label__állatkert 0.000742181 __label__játszótér 0.00071967 $$$ __label__geography__magyarország 1.00001 __label__önkormányzat 0.999278 __label__geography__debrecen 0.0803675 __label__közoktatás 0.0550153 __label__általános@@iskola 0.0518555 __label__mozgássérültek 0.016413 __label__organization__hit@@gyülekezete 0.00971848 __label__geography__ercsi 0.00942259 __label__fogyatékosok 0.00885735 __label__organization__dvsc 0.00610756 $$$ __label__egyházi@@iskola __label__közoktatás __label__oktatás geography__hajdúsámson geography__magyarország organization__hit@@gyülekezete genre__hír year__2013 $$$ Iskolapénz $$$ Iskolapénz Közel félmilliárd forint költségvetési támogatást kapott Hajdúsámson önkormányzata iskolaépítésre. A település egyetlen általános iskoláját az önkormányzat korábban átadta a Hit Gyülekezetének. A döntést – a kormányhivatal kezdeményezésére – a Debreceni Törvényszék megsemmisítette, ám a Kúria szabályosnak ítélte, így a helyi iskolát szeptembertől a Hit Gyülekezete működtetheti. Hamza Gábor független polgármester a HVG-nek elmondta: Hajdúsámson 1200 iskoláskorú gyermekéből nyolcvannak a szülei döntöttek úgy, hogy nem járatják csemetéjüket a Hit Gyülekezete iskolájába. Az állami támogatás feléből – egy épületbővítéssel – 12 új tantermet épít az önkormányzat, a maradékból pedig Sámsonkert városrészben újítanak fel egy régi épületet, hogy a szülők ne hordják Debrecenbe a kisdiákokat.
__label__állami@@költségvetés 0.999642 __label__pénzügy 0.928419 __label__államháztartás 0.607673 __label__költségvetési@@hiány 0.191943 __label__államadósság 0.028446 __label__katonai@@kiadások 0.0100236 __label__külföldi@@államadósság 0.00592107 __label__fizetési@@mérleg 0.0042088 __label__hitelkonszolidáció 0.00408014 __label__belföldi@@államadósság 0.00371725 $$$ __label__állami@@költségvetés 1.00001 __label__geography__magyarország 1.00001 __label__pénzügy 0.96379 __label__államháztartás 0.817585 __label__költségvetési@@hiány 0.206904 __label__államadósság 0.016413 __label__hitelkonszolidáció 0.00592107 __label__organization__pénzügyminisztérium 0.00395541 __label__person__medgyessy@@péter 0.00338661 __label__belföldi@@államadósság 0.00328306 $$$ __label__államháztartás __label__állami@@költségvetés geography__magyarország genre__cikk genre__címlapsztori author__szántó@@anikó year__2002 $$$ KÖLTSÉGVETÉS 2002, Felfüggesztve $$$ KÖLTSÉGVETÉS 2002 Felfüggesztve Egyelőre nem tudni még, miből is adódik az államháztartásnak a miniszterelnök által előzetesen beharangozott, az előirányzatot 900 milliárd forinttal meghaladó ez évi hiánya. A kormány ugyanis már nem nyújtana be pótköltségvetést az idei évre. Néhány órával azután, hogy Medgyessy Péter kormányfő múlt szerdán a szocialisták nyílt frakcióülésén az államháztartás idei hiányát minden várakozást felülmúlóan nagynak, a bruttó hazai termék (GDP) 8,7 százalékának mondta, az Országgyűlés mindenféle kellemetlen intermezzó nélkül elfogadta az idei állami költségvetésnek egy korábban előterjesztett, 60 milliárd forintnyi hiánynövekedéssel járó változtatását a 2001. évi zárszámadási törvény részeként. Mintha a kormánypárti képviselők sem állnának igazán a helyzet magaslatán, ha közülük senki sem akadt, aki felkérte volna a leginkább ügyes pókerjátékosra emlékeztető Medgyessyt, hogy most, miután az MSZP-SZDSZ koalíció minden várakozást felülmúlóan túl van az önkormányzati választásokon, mielőtt 2002-t illetően akár egy újabb forint elköltésére is áldásukat adnák, a miniszterelnök hivatalosan is adjon számot arról: kétszer száznapos programját követően hogyan is áll az ez évi államháztartás. Medgyessy ugyanis kiszámíthatóságot, világos és átlátható büdzsét ígért, márpedig korábban ő is és a hozzá hasonlóan a közvélemény-kutatások kedveltségi rangsorában igen előkelő helyet elfoglaló, megnyerő modorú pénzügyminiszter, László Csaba is az ez évi államháztartási hiányt - az európai uniós (EU) normákhoz igazodóan számítva - eddig mindig a GDP 5,5-6,5 százalékára taksálta (minden 1 százaléknyi GDP a kormány jelenlegi számításai szerint az idén 167,5 milliárd forint lesz). Miután nem valószínű, hogy a zárszámadás elmúlt másfél hónapi vitája alatt változott volna meg az EU számítási metodikája, az elődök által elhatározott, az állami költségvetésen kívül finanszírozott hiányra való hivatkozás, amivel Medgyessy Péter a vártnál 50 százalékkal nagyobb, 8,7 százalékos deficitet indokolta, nem tűnik reálisnak, s mindenképpen felveti azt a kérdést, törvénymódosító javaslatával a kormány miért várt a 2003. évi költségvetés előterjesztéséig. A 2002. évi állami költségvetést illetően azonban Magyarországon az a szabály, hogy nincs szabály - legalábbis a büdzsé immáron harmadik tervbe vett ez évi módosítása ezt támasztja alá. A költségvetésnek a múlt szerdai módosítást követően 546,1 milliárd forintban előirányzott hiányát papíron most úgy duzzasztanák majdhogy a két és félszeresére, hogy annak még a pontos összege sem szerepel a törvénytervezetben (ugyanígy kimaradt belőle a költségvetés új bevételi és kiadási főösszege is). A törvénytervezethez indoklásul csatolt táblázatokban pedig sokfajta szám olvasható, ám a GDP-arányos hiány egyik szerint sem 8,7 százalék. A legautentikusabbnak Az államháztartás alrendszereinek főbb jellemzői, pénzforgalmi szemléletben című táblázat tűnik, miután az érvényes államháztartási törvény (áht) előírása, hogy Magyarországon a január 1-je és december 31-e között az állam részére teljesített s az általa történt kifizetéseket kell a költségvetési mérlegben regisztrálni. E táblázatban a költségvetés deficitje (erről szokott a képviselőház dönteni) a GDP 7,9 százaléka, az államháztartásé pedig 8,6 százalék (1447,2 milliárd forint). Ugyanakkor a kormány az idei költségvetési változtatásokat az EU-konform elszámolási rendszerre hivatkozva javasolja, mondván, „az ország uniós csatlakozására való tekintettel, valamint a maastrichti követelmények szerint számított államháztartási hiány szakszerű bemutatása érdekében a jövő szempontjából tiszta helyzetet kell teremteni”. Az EU-s elszámolásokhoz igazodó szerkezetű ESA ’95 szerinti államháztartási deficit viszont „csak” 1399,6 milliárd forint (a GDP 8,4 százaléka). A 2002. évi büdzsét módosító törvénytervezetnek része ugyan a Pénzügyminisztérium (PM) által konszolidációs csomagnak nevezett valami, miszerint az idén a Medgyessy-kabinet a költségvetésből közel 590 milliárd forinttal több pénzt használhatna fel az Országgyűlés által eddig jóváhagyottnál (lásd táblázatunkat a 121. oldalon), ám így is vagy 250-300 milliárd forintnyi hibádzik a „8,7-ből”. Azaz ha igaz, mint azt korábban László Csaba állította, hogy elődje 175,2 milliárdos pluszhiányt hagyott hátra (HVG, 2002. szeptember 6.), akkor azt a Medgyessy-kabinet legalább további 80-130 milliárd forinttal fejelte, fejelné meg - a száznapos programjain kívül. Ráadásul ebben a formában nem is kerülhetne az Országgyűlés asztalára a most előterjesztett, 590 milliárdnyi csomag. A nyáron még úgy tűnt, hogy a Medgyessy-kabinet egy életre felmentést szerzett magának az átlátható, a jövő évi büdzsé alapjául is szolgáló 2002. évi költségvetés kiigazítása alól, amikor is az áht-t úgy lazíttatta, hogy részletes, minden előirányzatot újból meghatározó pótköltségvetést csak akkor kell készíteni, ha az államháztartási hiány a kiadások legalább 5 százalékával változna. S bár a mostani konszolidációs pakk messze nagyobb ennél az előírt mértéknél, a kormány javaslata a „rendkívüli állapotra”: a pótköltségvetésre vonatkozó áht-rendelkezéseket „nem kell alkalmazni”. Ha ma ezért, holnap majd valami másra hivatkozva lehet felfüggeszteni a törvényességet, ám az ilyesmi demokráciákban nem szokásos. Pedig alig fél éve a kisebbik kormánypárt a koalícióba úgymond egy demokráciacsomaggal, a parlament tekintélyének helyreállítása szándékával érkezett. Ehelyett most az Országgyűlés maradék politikai súlyát is lerombolnák, mindenfajta költségvetési vita komolytalanná válna, ha novemberben még közel 600 milliárd forinttal lehetne módosítani az ez évi büdzsét. Tény, hogy az Orbán-kabinet - az Országgyűlést megkerülve - például az autópálya- és stadionépítéseket a költségvetésen kívül, piaci hitelekből finanszíroztatta. Ám most, amikor elsősorban e feladatok költségvetési domesztikálására kerül sor a 2002. évi büdzsében, csupán találgatni lehet, hogy az adott módon mi végre mindez. Miért kell például a Nemzeti Autópálya Rt. (NA) által felvett 207 milliárd forintnyi, hosszú lejáratú, aktuálisan fizetési kötelezettséggel nem járó vagy a Budapest Sportcsarnok helyén épülő Aréna 34,8 milliárd forintnyi kölcsönét az állami költségvetésnek oly módon átvállalnia, hogy ez a büdzsét egyszersmind pénzköltésre is feljogosítja. Az áht csak arról rendelkezik, hogy „az államháztartás alrendszerei hiányának államadósságot növelő rendezését, továbbá tartozásokat átvállalni és elengedni kizárólag a költségvetésük útján, előirányzattal megtervezve lehet”, ez azonban nem jelenti azt, hogy a most átvállalt hiteleket a költségvetésnek idő előtt vissza is kellene fizetnie. Márpedig ha a PM előirányzatát különféle hitelek átvállalása és adósságelengedések címén megemelnék, az az adott összeg erejéig tényleges fizetésre is feljogosítaná a PM-et. S ha a PM 2002-ben el is költi a pénzt, akkor a hitelező, részben nagy hazai kereskedelmi bankok jutnak ropogós bankókhoz, s ezáltal több hitelt nyújthatnak, ami akár keresztezhetné is azt a gazdaságpolitikát, amit a kormány jövőre maga elé tűzött, miszerint a hazai keresletet vissza kell fogni. Ha viszont a PM mégsem használná fel az idén teljeskörűen a számára előirányzottakat, akkor a 2002. évi költségvetés maradványelszámolásakor a kormány egyedül dönthetne arról, hogy az amúgy szűkös 2003. évi büdzsét mennyivel egészítse ki ebből. Ez is a megcélzott jövő évi takarékos költségvetés ellen való lenne, miközben tagadhatatlan, hogy az autópálya-hitelekből az elmúlt két évben az NA a kivitelezők számláit kifizette, így adósságainak a költségvetés részeként történő elszámolása önmagában nem generál újabb keresletet a gazdaságban. Az 5,7-ről 8,7 százalékra duzzadónak mondott idei GDP-arányos hiány bejelentését a kutatók abból a szempontból örömmel üdvözölték, hogy - mint mondják - végre kiderült az igazság, bebizonyosodott, hogy az idei deficit, ahogy azt ők már korábban is állították, mégiscsak elszaladt (HVG, 2002. október 11.). Ám abból, hogy e vallomásra a jövő évi költségvetés megalapozásaként került sor, az a gyanú is felmerül, hogy talán a jövő évi büdzsét próbálja a Medgyessy-kabinet a még az elődök által készített 2002. évi állami költségvetésre rávert „balhé” révén is mentesíteni. Kétségtelen, hogy az EU-ba tartva készülniük kell majd az egységes uniós metódushoz igazodó elszámolásoknak is, ám erről csak az áht-nek a 2003. évi költségvetési törvény részeként tálalt változtatásában intézkednek, a jövő esztendőtől. Így viszont egyáltalán nem érthető, miért kell már az idei pénzforgalmi költségvetésen is esztergálni, miért kell a kormánynak kizárólag valamiféle, csak általa ismert szabályokhoz igazodva tabula rasát csinálnia. Ha jövőre új szerkezetben készül majd a büdzsé, akkor a tisztesség úgy kívánja, hogy egy azzal azonos szerkezetű, precízen kidolgozott előző évi „bázist” is produkáljanak, anélkül hogy - mint azt most tervezik - egy egész más felfogású, alapvetően még 2000-ben elfogadott költségvetési törvényt erőszakoljanak meg. Mellesleg nehezen lenne az uniós normákra fogható például az a javaslat, hogy a Külügyminisztérium az idei árfolyamnyereségét „a 2002. évben elindított ingatlanfejlesztési kiadások teljesítésére használhatja”. Vagy a Magyar Fejlesztési Bank Rt.-t - amelyről azt sem tudni, mi végből van szükség rá - sem céltalanul stafíroznák ki ezúttal feltehetően több százmilliárd forinttal, miközben feladatai szűkülnek, s így a tőkéje akár kevesebb is lehetne. Minden ellenkező híresztelés ellenére a kabinet mégiscsak azt várja el az egykoron a miniszterelnök vezette banktól, hogy különféle állami és önkormányzati programok nagyvonalú finanszírozásában vegyen részt a jövőben is. A 2002. évi büdzsé körüli káoszteremtésnek egyszerű taktikai oka is lehet: ha a parlamenti vitában ez lenne a gumicsont, amin a képviselők elrágódhatnának, kevesebb idejük maradna a jövő évi költségvetés tételeinek boncolgatására. Azzal azonban, úgy tűnik, a Medgyessy-László páros nem számolt, hogy mindez még sokba kerülhet az országnak. A nemzetközi pénzpiacok feltehetően nagy árat kérnek majd azért, hogy egy olyan ország államkötvényeit vásárolják, amely 8,7 százalékos GDP-arányos államháztartási hiányt produkál az idén. Ráadásul minderre egy olyan időszakban kerül sor, amikor Magyarország visszatérne a nemzetközi pénzpiacokra (HVG, 2002. október 18.), s devizaadósságának megújításához a forrásokat a hazai pénzpiac helyett ismét ott keresné. SZÁNTÓ ANIKÓ
__label__pártrangsor 0.999278 __label__belpolitika 0.281416 __label__pártpolitika 0.177821 __label__szórakoztató@@elektronika 0.00129431 __label__villamosenergia-ipar 0.000355992 __label__történelem 1e-05 __label__társadalom 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 1.00001 __label__pártrangsor 0.998726 __label__belpolitika 0.156115 __label__pártpolitika 0.0518555 __label__organization__munkáspárt 0.00160785 __label__külpolitika 1e-05 __label__geography__európai@@unió 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__pártrangsor geography__magyarország genre__táblázat year__2006 $$$ Szavazási szándékok változása $$$ Szavazási szándékok változása (százalék) Táblázat: okt. nov. dec. jan. SZAVAZÁSI „ELSZÁNTSÁG” Biztosan szavazna 50 50 49 51 Talán szavazna 21 21 22 20 Talán nem szavazna 9 10 7 7 Biztosan nem szavazna 19 18 20 21 Nem tudja 1 1 2 1 A BIZTOS SZAVAZÓK PÁRTVÁLASZTÁSA Fidesz-MPSZ 42 45 43 42 MSZP 38 38 40 39 SZDSZ 3 4 5 3 MDF 2 1 1 3 MIÉP (+ Jobbik) 1 1 1 1 Munkáspárt 1 1 1 1 Centrum Párt 1 - 1 1 Egyéb pártok 1 2 - - Nem tudja 4 3 3 4 Nem árulja el 8 5 5 6 A BIZTOS SZAVAZÓK NEM KÍVÁNT PÁRTJAI* MIÉP (+ Jobbik) 46 52 51 48 FKGP 41 45 40 40 MSZP 32 36 37 38 Fidesz-MPSZ 36 32 36 36 Munkáspárt 32 35 34 34 SZDSZ 29 29 28 28 Centrum Párt 25 25 26 25 MDF 20 23 21 19 A GYŐZELEMRE LEGESÉLYESEBBNEK TARTOTT PÁRT Fidesz-MPSZ 42 41 39 40 MSZP 31 35 37 36 Egyéb párt 2 1 2 1 Nem tudja 25 23 22 23 *A válaszadók több pártot is megnevezhettek, amelyekre semmiképp sem szavaznának.
__label__húsipar 0.812877 __label__élelmiszeripar 0.44554 __label__felszámolás 0.173298 __label__csőd 0.0980893 __label__ipar 0.0827073 __label__tejipar 0.0460439 __label__gazdasági@@bűnözés 0.0302246 __label__csalás 0.0229874 __label__húspiac 0.0203424 __label__élelmiszer-biztonság 0.0109969 $$$ __label__geography__magyarország 1.00001 __label__húsipar 0.926314 __label__élelmiszeripar 0.538993 __label__organization__solami@@húsipari@@rt. 0.294225 __label__felszámolás 0.245095 __label__csőd 0.212079 __label__person__zöld@@gyula 0.212079 __label__gazdasági@@bűnözés 0.160276 __label__organization__mizo@@baranyatej@@rt. 0.132974 __label__tejipar 0.106701 $$$ __label__húsipar __label__felszámolás __label__élelmiszeripar geography__magyarország person__zöld@@gyula organization__solami@@húsipari@@rt. organization__reorg-apport@@rt. genre__cikk author__kelemen@@zoltán year__2001 $$$ A Zöld-birodalom utóélete, Rágódás $$$ A Zöld-birodalom utóélete Rágódás Maga felé hajlott a Reorg Apport Rt. keze, amikor a december végén fiával együtt előzetes letartóztatásba került Zöld Gyula húsipari vállalkozó cégeiből beszedett pénzzel próbálta csökkenteni az átvett postabanki követeléseket. A hoppon maradt egykori dolgozók és a beszállító termelők most abban bíznak, hogy a kiürített Solami Rt. felszámolója vissza tudja perelni a cég ingatlanait, amelyek értékesítéséből már nekik is tudnának fizetni. „Szerintem nekünk végül a magyar állam tartozik” - summázta véleményét a HVG-nek a szolnoki Solami Rt.-nek beszállított sertések árát egy éve hiába váró termelők egy csoportját képviselő kisújszállási Oros Ferencné. Abban biztos lehet, hogy sem neki, sem több mint 1300 kistermelőtársának - köztük a Solamin néhány tízezer forintot követelő Lévai Istvánnak, Orbán Viktor miniszterelnök apósának - a szolnoki cég jelenlegi állapotában nem fog fizetni, az ugyanis teljesen üres. Pedig néhány éve még nemcsak ingatlanokkal és eszközökkel, hanem bizakodással is telve volt. „Mostanában merész dologba vágtuk a fejszénket: leporoltuk a régi gyártmánylapokat, receptúrákat és húsból készítjük a termékeket” - nyilatkozta tavalyelőtt márciusban a Húsos című szaklapnak a Solami terveiről a fiával együtt tavaly december vége óta előzetes letartóztatásban levő Zöld Gyula, meglehetős ellenszenvet kiváltva ezzel a közvetetten más módszerek alkalmazásával megvádolt szakmabeliekben. Zöld az eredetileg telefonhálózatokat tervező és építő, családi tulajdonú Fázis Rt.-n keresztül (HVG, 1998. április 25.) szerezte meg a Bankár-csoporttól a Terimpex Rt.-t, vele a Solamit, és a ceglédi Ceglédhús Kft.-t, majd pedig a sertéstenyésztő Tetra Meat Kft.-t. Addigra már a Fázis-birodalom tagja volt a Tolna-hús Rt. is. Zöld magabiztossága már csak azért sem volt érthető, mivel cégei 1998-ban milliárdos veszteséget halmoztak fel, az 1999-es év pedig úgy kezdődött, hogy a húskirály érdekeltségei közül a Fázis Holding Kft. 2,5 milliárd forintos, a Tolna-hús 900 milliós és a Solami 580 millió forintos tőkeösszegű - négy hónappal később lejáró s kamatfizetési problémákkal nem terhelt - hitele a Postabanktól a kétes követeléseket megvásárló Reorg-Apport Rt.-hez került. A szakmabeliek szerint Zöldet nyilván érzékenyen érintette a postabanki pénzeszsák bezárulása, de vesztében nagyobb szerepet játszottak a cégvezetési hibák. Utólag leginkább azt vetik a szemére, hogy a húsfeldolgozókban nem emelt tőkét, nem váltotta ki hiteleiket, s a termékek minőségéhez képest alacsony árakkal jött ki a piacra. Ez a történetet némileg hasonlatossá teszi ugyan a tavalyi Mizo-botrányhoz (HVG, 2000. január 29.), ennek ellenére inkább a különbségek a jellemzőek. Közülük is a legszembetűnőbb, hogy míg a csődbe ment tejipari cég két fő tulajdonosát a Fideszhez kötötték, Zöld Gyulát szocialista kapcsolatok segítették. Sőt több jel utalt arra, hogy a húspiacra is MSZP-s súgásra tört be a szekszárdi feldolgozó 1997. novemberi megvásárlásával, jó szolgálatot téve az akkori koalíciónak, amelyet kínosan érintett a balul sikerült privatizáció kárvallottjaiként bérüket követelő dolgozók többhetes tüntetése. Kevésbé feltűnő, de lényeges különbség, hogy míg a Mizónak beszállító tejtermelőknek államilag garantált hitelek felvételét tette lehetővé az agrártárca, a Solaminál a Reorg elvágta annak a lehetőségét, hogy a termelők, illetve a cég kifizetetlen dolgozói pénzükhöz jussanak. Minden érdekelt füléhez eljutott a hír, hogy a Reorg 1999-ben alkut ajánlott Zöldnek: húsipari portfóliójából válasszon ki és tartson meg egy céget, a többit pedig hagyja veszni, s a Reorg majd azok eszközeinek értékesítéséből szedi be kinnlevőségeit. Zöld erre az ajánlatra állítólag nem reagált, s nem is fizetett, a háttérben azonban mintha ennek megfelelően kezdett volna gondolkodni. Vesztére, mivel 1999 novemberében Bordács Ferenc, a Solami üzemi tanácsi elnöke jelezte a Reorgnak, hogy Zöld a cég legkorszerűbb szeletelő és csomagoló gépsorát tervezi Szekszárdra áttelepíteni. Sokan ennek tudják be, hogy a Reorg tavaly január 12-én végrehajtót küldött a Solamira, aki 210 millió forintot ki is vasalt a cégből (HVG, 2000. március 25.). A Jász-Nagykun-Szolnok Megyei Rendőr-főkapitányság eddigi nyomozati eredményei szerint a Solami még ezután is átvett sertéseket, bár néhány, a HVG által megkérdezett kistermelő azt állítja, hogy a végrehajtás után felvásárolt alapanyag nagy részének ellenértékét a Ceglédhús kifizette. A rendőrség Zöld Gyula és a cégcsoportban szintén vezető tisztségeket betöltő fia előzetes letartóztatását a kifizetetlen sertésszámlákkal, illetve azzal indokolja, hogy a Solaminál készült termékekért befolyt összeget a Ceglédhús számlájára utaltatták. „Zöld tavaly február elején öncsődöt jelentett be, pedig ekkor már tudnia kellett, hogy január 18-án három cég összesen 60 millió forint lejárt követelése miatt beadta a kérelmet a felszámolási eljárás megindítására” - mondta a HVG-nek Bordács. Közben a Reorg az akkori nyilatkozatok szerint 3,6 milliárd forintnyi Zöld-féle tartozáson adott túl, amelynek fejében a követeléseket átvevő Creditfact Kft. szerezte meg a Fázis Rt. húsipari részvényeinek többségét. Ami annak fényében sem volt túl jó üzlet, hogy a Reorg egy - a március 7-ére meghirdetett árverésen felolvasott, előző napra datált és a Creditfact által is jóváhagyott - megállapodással továbbadta a Solami összesen 187 millió forintra értékelt ingóságait, illetve az alkuban 312,5 millió forint értéken szereplő ingatlanokat saját cégének, az Ingatlan ’98 Kft.-nek. Ebben a megállapodásban a két szolnoki üzem közül az újabbik - amelyért tavaly a húspiaci berkekben terjengő hírek szerint 450 millió forintot is kínáltak - 131,5 millió forintos, egy berekfürdői üdülő pedig 1,5 millió forintos értéken szerepel. Nem is csoda, ha a dolgozók úgy érzik, elkótyavetyélték a céget, miközben az ő - Bordács számításai szerint - 240 millió forintnyi, kifizetetlen bérükkel a kutya sem törődött. Ez pedig nem csupán Zöldön múlt, hanem a Reorgon, illetve a Creditfacton is. A Reorg ugyanis nem sokkal a felszámolási eljárás vélelmezhető hatálybalépése előtt hirdettette meg az árverést, illetve adta tovább - a szakzsargon szerint „árverésen kívül árverési vétel hatályával” - a cég eszközeit. „Nekünk az a dolgunk, hogy ha lejár egy kötelezettség, akkor a törvényes eszközökkel a lehető legtöbbet próbáljuk beszedni, ami a Solami esetében nem jelentette összes követelésünk megtérülését” - indokolta a HVG-nek a végrehajtás szükségét Sági Gyula, a Reorg-Apport vezérigazgatója. A Tolna-húsnál már befejeződött, a Tetra-Meatnél pedig még tart a végrehajtás. A Tolna-hús ingatlanjaira és gépeire a húsosberkekben a Pick Rt.-ben tulajdonos Arago Rt.-hez kötött Horusinvest Kft. szerzett jelzálogjogot, míg a Ceglédhús eszközeit a Pick vásárolta meg. A Creditfact a Solami tavaly márciusi közgyűlésén Jakó Pált, a Fázis Rt. vezérigazgatóját bízta meg képviseletével, így nem is csoda, hogy a közgyűlésen a felszámolási eljárás fellebbezéséről szóló döntés született. Ennek azért lehetett volna jelentősége, mert a legfelsőbb bírósági ügymenetet ismerve megvolt az esélye annak, hogy ítélet csak akkor születik az ügyben, amikor a felszámoló a jogszabályban rögzített egyéves határidőn belül már nem tudja megtámadni a Reorg és Zöld Gyula között létrejött „árverési” megállapodást. Néhány hét múlva az Ingatlan ’98 eladta a Solami volt szolnoki húsüzemét az R-KO-N cégcsoportnak, aminek a Reorg nagyon örülhetett, hiszen még azt is engedélyezte Zöldnek, hogy április 14-éig bérleti díj fizetése nélkül, csupán a közüzemi számlák kiegyenlítése fejében termeljen a húsfeldolgozóban. Hogy a Reorg jó üzletet csinálhatott, arról tanúskodnak a jogerős felszámolási végzést július 13-ai dátummal tavaly szeptember 5-én kézhez kapó felszámoló szavai is. „Mivel úgy látjuk, hogy a Reorg és a Solami közötti megállapodás feltűnően nagy értékaránytalanságot tartalmaz, és egy hitelezőt jogtalan előnyben részesít, megtámadtuk azt a bíróságon” - mondta el a HVG-nek Máté Istvánné, a Solami felszámolására kijelölt Csabaholding Kft. munkatársa. Információi szerint az Ingatlan ’98 Kft. a Solami és a Reorg közötti megállapodásban szerepeltetett értékekhez képest két-két és félszeres áron adta tovább az ingatlanokat és az eszközöket. A precedensértékű per kimenetelétől függ tehát, hogy lehet-e pénzt csinálni a követelések kielégítésére a Solamiból, ami viszont együtt járna azzal, hogy a Reorgnak valamilyen formában vissza kellene adnia a bezsebelt pénzt, vagy annak egy részét. A felszámolóhoz beérkezett iratok szerint a dolgozók 260 millió forintot és járulékait, a kistermelők 140 millió, a nagyobb beszállítók 110 millió, az adóhatóság és a társadalombiztosítás pedig 15 millió forintot követelnek a Solamin. Mivel a „végrehajtási ügyérték” összesen 750 millió forint volt, a felszámoló által esetleg megnyert per azt jelentené, hogy még az f kategóriába sorolt beszállítók is pénzükhöz juthatnának. KELEMEN ZOLTÁN
__label__franchise 0.874087 __label__kereskedelem 0.782673 __label__kiskereskedelem 0.136618 __label__gazdaság 0.0758682 __label__gyorsétkeztetés 0.0566624 __label__vállalatgazdaság 0.033096 __label__logisztika 0.0259674 __label__belkereskedelem 0.0222962 __label__vendéglátóipar 0.0209742 __label__használtcikk-kereskedelem 0.0174525 $$$ __label__geography__magyarország 1.00001 __label__franchise 0.812877 __label__kiskereskedelem 0.370235 __label__kereskedelem 0.314061 __label__gazdaság 0.0758682 __label__vendéglátóipar 0.0362301 __label__gyorsétkeztetés 0.0267693 __label__person__parragh@@lászló 0.0197291 __label__kisvállalkozás 0.0179962 __label__belkereskedelem 0.0154346 $$$ __label__franchise __label__kereskedelem __label__gazdaság geography__magyarország genre__cikk author__jakus@@ibolya year__1999 $$$ Hazai franchise-piac, Kapitalista gebin $$$ Hazai franchise-piac Kapitalista gebin Magyarország teljes kereskedelmi forgalmából ma 3-4 százalékot „hoznak” a bevezetett márkanévvel együtt egy termékcsalád értékesítésének jogát és know-how-ját megvett, franchise formában működő vállalkozások, ám ez a piac szakmai becslések szerint néhány éven belül megduplázódhat. Még az üzleti élet rejtelmeiben járatosak közül is bizonyára kevesen tudnák kapásból megmondani, mi a közös mondjuk a Mol-2000 benzinkutakban, a Diego szőnyegáruházakban vagy a Berlitz nyelviskolákban. Ha más nem is, az bizonyosan, hogy e hálózatok a már Magyarországon is ismerősen csengő - és mindeddig lefordíthatatlannak bizonyult - franchise-ként működnek. Ez a vállalkozási forma abban különbözik a „hétköznapi” üzletláncoktól, hogy itt az egyes boltok nem közös tulajdonban vannak; a nem igazán kifejező módon névhasználati szerződésként, még körülményesebb kifejezéssel pedig know-how-lízingként is emlegetett franchise lényege, hogy a rendszer tulajdonosa egy jól bevezetett márkanevet és vele együtt egy termékcsalád vagy szolgáltatás értékesítésének, illetve hasznosításának a jogát „bérbe adja” önálló vállalkozóknak. A franchise átvevője a márkanév meghatározott idejű használatáért, valamint az ahhoz kapcsolódó egyéb szolgáltatásokért - például az áruellátásért, az értékesítési know-how-ért, néha a közös reklámért - jutalékot, esetleg reklám-hozzájárulást fizet. Első ránézésre úgy tűnhet, mintha a franchise-t kifejezetten a magyarországihoz hasonló „fejlődő” piacokra találták volna ki, hiszen ennek révén a tőkehiányos vállalkozások külső forrás felhasználásával terjeszkedhetnek. Mégis - mondta a HVG-nek Kiss István, a Magyar Franchise Szövetség főtitkára - Magyarországon az ilyen hálózatok részesedése a teljes kereskedelmi forgalomból ma csupán 3-4 százalék között mozog, szemben a nyugat-európai 15-25 és az egyesült államokbeli 35 százalékkal. Az USA-ban - említ néhány meglepő példát - működik franchise formában óvoda és végrendeletíró szolgáltatás, de például Andrew Lloyd Webber angol musicalszerző is csak franchise-szerződéssel engedélyezi művei előadását, így szerezve garanciát az azonos hangzásra és megjelenésre. A magyar piacon is volt némi előzménye e kereskedelmi formának: például az Intercontinental és a Novotel Szállodák vagy az Avis autókölcsönzők itt is franchise-egységek voltak, azzal a különbséggel, hogy vállalkozók helyett egy-egy állami vállalat vette meg a névhasználati jogot, sőt a szakmában „szocialista franchise-vállalkozókként” szokták emlegetni az állami vállalatoktól egy-egy boltot vagy kocsmát bérbe vett gebineseket is. A Magyarországon a nyolcvanas években megjelent nyugati franchise-nevek viselői - például a McDonald’s éttermek - itt akkor még nem franchise formában működtek, így a hazai elsőségért a kollektív szakmai emlékezet szerint az S-Modell divatboltok és az azóta már megszűnt City Grill gyorséttermek vetélkedhetnének. Ma Magyarországon Kiss István szerint körülbelül 280 a franchise-zal kapcsolatba hozható márkanév él, azokat is beleértve, amelyek - mint például a Burger King gyorsétterem-hálózat - itt nem e formában működnek. A hazai franchise-piac minden második szereplője a vendéglátásban, közel harmada a kereskedelemben, ötöde pedig valamilyen szolgáltatásban „utazik”, a rendszertulajdonosok fele külföldi. E hálózatok összesen mintegy 6-8 ezer egységet üzemeltetnek, és mintegy 50-60 ezer embernek adnak - közvetlenül - munkát. Miközben a Fornetti látványpékséglánc éppen ezer egységből áll, sok a mindössze néhány boltot tömörítő kisebb vállalkozás is - mint például az induló Technogen Kft. kádfelújító szolgáltatása vagy a Disney World Kft. La Parve nevű gyorsétteremlánca -, a Spar közérthálózat pedig 99 saját üzlete mellé az idén nyitotta meg az első franchise formában működőt. Saját boltjaik más franchise-tulajdonosoknak is vannak. A Csemege Julius Meinl Rt. például Magyarországon 199 saját áruháza mellett több mint harminc franchise-boltot működtet. Mint Laczi Csaba ügyvezető a HVG kérdésére elmondta: első franchise-szerződésüket tavaly a Pest megyében élelmiszerboltokkal rendelkező Budavidék Rt.-vel kötötték, összesen 13 üzletre, majd a Váciker Rt. és három egyéni vállalkozó „szállt be” 15 egységgel, s a napokban hoztak tető alá két újabb szerződést, így például az eddigi kollektíva kibérelte - és franchise formában üzemelteti tovább - a siófok-sóstói Julius Meinl-boltot. Külsőre a franchise-üzletek semmiben sem különbözhetnek a Julius Meinl többi üzletétől: ugyanaz a logó, a formaruha, a berendezés, azonos az áruk elhelyezése, de még az árcédulák is, és persze az egységes katalógusban meghirdetett árakat is tartani kell. Laczi Csaba szerint cége így az ország olyan területeire is eljut, ahol egyébként nem érné meg a számára terjeszkedni, ráadásul nagyobb vevőként jobb árat tud kialkudni a beszállítóknál. A franchise-partnerek viszont „menő” cégért használhatnak, az anyacég raktárában olcsón vásárolhatnak, s mindezért - Laczi Csaba szerint - nem túl magas, 2 százalékos forgalmi jutalékot kell fizetniük (induláskor pedig, óvadékként, a bolt egyhavi átlagos árukészletének értékét kell letétbe helyezniük). A franchise vezető ágazata azonban a gyorsétkeztetés. Magyarországon az abszolút piacvezető a McDonald’s, azt követi a Pizza Hut, de megjelent például a Wendy’s vagy a Don Pepe Pizzéria is, és még hosszan lehetne folytatni a sort. A konkurenciaharc olyan éles, hogy lehúzta „magyar rolóit” a külföldről működtetett Burger Runch és Dairy Queen, de nem bírta a versenyt a „hazai fejlesztésű” City Grill sem. Előretör a franchise a benzinkútbizniszben is, alkalmazza e megoldást egyebek között az Agip, az Aral, az Avanti és a Mol - van, ahol csak a shop működik ilyen formában, máshol az üzemanyag-értékesítés is. A divatpiacon is akad néhány menő franchise-név, például a Lee, a Levi Strauss vagy az Adidas márkabolthálózata, de van már szekrénybeépítésre, fürdőszoba-berendezésre vagy WC-kölcsönzésre alapított franchise is. „A nemrégiben nálunk járt külföldi szakértők a mi postamesteri hálózatunkat is lágy franchise-ként jellemezték” - dicsekedte el a HVG-nek Soltész Gáborné, a Magyar Posta (MP) Rt. hálózatüzemeltetési igazgatóságának munkatársa. Az elmúlt években, zömében 400-600 lelkes kistelepüléseken alakult 290 postamesterséghez az idén további mintegy harminc társul. Ezek az egy-két fős „postaügynökségek” ugyanazokat a szolgáltatásokat nyújtják, mint az „igazi” postahivatalok, csakhogy a postamesterek nem a mamutcég alkalmazottjaként, hanem vállalkozóként dolgoznak. Az épületeket vagy az MP adja bérbe vagy az önkormányzat - amely ilyenkor közvetlenül a vállalkozóval köt szerződést -, de arra is van példa, hogy egy „maszek postás” a saját házába költöztette át a hivatalt. Elszámolásaikat viszont a postamesterek az MP Rt. központján keresztül intézik, az MP pedig vállalkozói díjat fizet nekik, e tekintetben tehát eltérnek a klasszikus franchise-tól. Arról, hogy a franchise-bizniszben hányan mentek tönkre, senki nem vezet statisztikát. Kiss István szerint a szövetségben eddig kétszáz tag „fordult meg”, most hatvanan vannak. Ám ez korántsem jelent mind tönkremenetelt: a Főfotó például kilépett, később Porstként tért vissza; sokan, mint például a Szamos Marcipán, átalakultak márkakereskedéssé, esetleg - mint a Happy Box - nagykereskedéssé. A főtitkár az üzletág sikerének tartja, hogy tavaly a franchise nevesítve megjelent a kormány kis- és középvállalkozás-fejlesztési stratégiájában; a szövetség most azért lobbyzik, hogy a Gazdasági Minisztérium kis- és középvállalkozásokat támogató 10 milliárd forintos keretéből különítsenek el valamennyit kifejezetten a franchise-vállalkozások számára. Elégedetlenek a hitelkonstrukciókkal is. Jelenleg az OTP Bank, a Budapest Bank és az ABN Amro Bank kínál - a Hypo Bank pedig tervez - speciális franchise-konstrukciót, de Kiss István szerint inkább csak papíron, mert hitelszerződések alig-alig születtek. Holott ötlet van bőven, csak vállalkozó, illetve pénz kellene: az 1999-es franchise-évkönyvben például 34 rendszergazda - köztük a McDonald’s, a Kentucky Fried Chicken és a Pizza Hut gyorsétterem-hálózat, a Mol, az OBI barkácsáruházlánc és a Csemege Julius Meinl - keres több száz partnert. A Dr. Stange ingatlanközvetítő hálózathoz való csatlakozáshoz a szakmai vizsgán és a német nyelvtudáson kívül mindössze félmillió forintnyi készpénz szükséges, 650 ezres indulótőkével akár harminc új tagot is vár a Gipsz-modul rendszer, s ugyancsak szerény méretű helyiség és 72-640 ezer forint készpénz kell a Juxta nyomtatványboltlánc tagságához. A középmezőnybe tartozik a Diego 6 millió forintos, az Artfleur virágbolthálózat 5-15 milliós és a Don Pepe Pizzéria 10-15 millió forintos indulótőke-szükségletével, miközben a McDonald’shoz 10-70 millió, a Molhoz pedig minimum 300 millió forintos indulótőkével lehet csatlakozni (igaz, utóbbiba már a benzinkút ára is beleértendő). A kereslet és a kínálat alapján a szövetségnél arra számítanak, hogy a magyarországi franchise-piac az elkövetkező öt évben megduplázódhat. JAKUS IBOLYA
__label__belpolitika 0.847978 __label__történelem 0.0875738 __label__pártpolitika 0.0566624 __label__politika 0.0236995 __label__titkosszolgálat 0.0116973 __label__merénylet 0.00523013 __label__szobrászat 0.00281093 __label__külpolitika 0.00281093 __label__szociáldemokrácia 0.00248262 __label__igazságtétel 0.00193673 $$$ __label__geography__kína 1.00001 __label__belpolitika 0.945005 __label__organization__kínai@@kommunista@@párt 0.314061 __label__titkosszolgálat 0.115971 __label__történelem 0.106701 __label__person__csiang@@cö-min 0.0737063 __label__geography__ndk 0.0293222 __label__person__teng@@hsziao-ping 0.028446 __label__person__csao@@ce-jang 0.0236995 __label__person__csu@@zsung-csi 0.0229874 $$$ __label__történelem __label__belpolitika geography__kína organization__kínai@@kommunista@@párt genre__cikk genre__keretes year__2001 $$$ A Tienanmen-iratok $$$ A Tienanmen-iratok „Ha a dolgok így folytatódnak, még házi őrizetben is végezhetjük. Hosszú és nehéz töprengés után tehát arra a következtetésre jutottam, hogy Pekingben szükségállapotot kell kihirdetni, és be kell vetni a hadsereget” - jelentette ki a Kínai Kommunista Párt (KKP) politikai bizottsága állandó bizottságának 1989. május 17-ei reggeli tanácskozásán Teng Hsziao-ping. Legalábbis ezt állítja az az eddig titkos dokumentumcsomag, amelyet egy ismeretlen kínai pártfunkcionárius csempészett az Egyesült Államokba, ahol az anyagból A Tienanmen-iratok címmel ezen a héten könyv jelent meg. Az állítólag kalandos körülmények között amerikai kezekbe került, a KKP politikai bizottságának jegyzőkönyveit, titkosszolgálati jelentéseket s a párt vezetőinek beszélgetéseiről szóló feljegyzéseket tartalmazó iratköteg az 1989-es pekingi tüntetések eltiprásának hátterét festi meg. A kötet előszavát író Andrew J. Nathan, a New York-i Columbia egyetem politológusa, valamint Perry Link, a Princeton egyetem, illetve Orville Schell, a kaliforniai Berkeley egyetem Kína-szakértője hónapokon át vizsgálta a dokumentumok hitelességét, mivel korábban már ébredtek kétségek hasonlóan szenzációs anyagokkal kapcsolatban. A megjelentetés ugyanakkor mutatja, hogy a három szakértő valódinak találta a dokumentumokat, amelyekből kiderül: a KKP irányítói megosztottak voltak az események megítélésében, s a megmozdulások vérbe fojtásáról végül a párt hivatalos vezető funkciót már nem viselő nagy öregjei döntöttek, élükön Tenggel. A két évvel korábban elmozdított s 1989. április 15-én elhunyt pártfőtitkár, Hu Jao-pang temetése kapcsán elindult tüntetéshullám kezelésében - derül ki a Tienanmen-iratokból - az utód Csao Ce-jang akkor követte el az „ősbűnt”, amikor május 4-én az Ázsiai Fejlesztési Bank közgyűlésén mondott beszédében védelmébe vette a demokráciát, gyülekezési és sajtószabadságot követelő diákokat. A Peking központjában, az egykori császári tiltott város területén található kommunista hatalmi központban a május 17-ei, reggeli találkozón ezt olvasta a fejére az állandó bizottságon belüli kemény vonalat képviselő Li Peng miniszterelnök éppúgy, mint maga Teng. A jegyzőkönyvek szerint az állandó bizottság még aznap szavazott Teng javaslatáról, azaz a néphadsereg bevetéséről és a szükségállapotról, de nem volt képes döntésre jutni. Li Peng és Jao Ji-lin miniszterelnök-helyettes támogatta a kemény fellépést, Csao és Hu Csi-li, a KKP propagandafőnöke ellenezte, Csiao Si, a titkosszolgálat irányítója pedig tartózkodott. A patthelyzetet látva lépett színre a KKP nyolc „halhatatlanja”, azok a nagy öregek, akik hivatalos funkcióval már nem rendelkeztek a pártban, s már csak ők maradtak, akik Mao Ce-tunggal részt vettek a nagy menetelésben. Ezután a döntéseket Teng, Jang Sang-kun, a népköztársaság elnöke, a KKP fegyelmi bizottságának éléről 1987-ben nyugdíjba vonult Csen Jün, Li Hszien-nien volt államfő, Peng Csen, Peking egykori polgármestere, Po Ji-po expénzügyminiszter, az ultrakonzervatív Vang Csen és Szong Zsen-csiung tábornok hozták. A nyolcak május 27-én este Teng rezidenciáján döntöttek a nyilvánosság elől nyolc nappal korábban eltűnt - és mind a mai napig házi őrizetben tartott - Csao leváltásáról s a vele együtt szavazó Hu eltávolításáról az állandó bizottságból, majd a párt szabályzatát ismét megszegve arról is ők határoztak, hogy a Sanghajban példás rendet teremtő Csiang Cö-min legyen az új főtitkár. Megtartotta természetesen tagságát a bizottságban Li Peng, Jao Ji-lin, valamint a tartózkodó Csiao Si. Ők hárman, valamint az öregek rendelték el június 2-án a Tienanmen tér fegyveres erővel történő „megtisztítását”. A döntést Li Peng helyzetjelentése készítette elő, amelyben a miniszterelnök a kelet-európai országokban is jól ismert érvrendszert alkalmazta: az Amerika Hangja adása, valamint a hongkongi és a tajvani reakciós propaganda támogatásával, egy törpe kisebbség vezetésével a demonstrálók meg akarják dönteni a szocialista államrendet, amiben CIA-ügynökök is segítenek nekik. Az ülésen a nyugati hatalmak összeesküvését emlegető és az ópiumháborúra emlékeztető Teng a leszámolást követően, június 6-án, immár Csiang bevonásával tartott értékelésen a dokumentumok szerint megjegyezte: polgárháborúhoz is vezethetett volna, ha nem lépnek fel keményen az „ellenforradalmi zavargásokkal” szemben. Majd javasolta, hogy „mérjék ki a szükséges büntetéseket a népköztársaság ellen támadókra”, de mutatkozzanak megbocsátóaknak a demonstráló és petíciókat aláíró diákokkal szemben. A Tienanmen-iratokat áprilisban kínai nyelven is megjelentetik, s Hongkongon keresztül Kínába is eljuthatnak, ahol mindmáig tabunak számítanak a Mennyei Béke terén történtek, hiszen az események két résztvevője még mindig a hatalom csúcsán van: Csiang Cö-min már nemcsak pártfőtitkár, hanem államfő is, míg Li Peng a parlament elnöke.
__label__ingatlan 0.999664 __label__ingatlanpiac 0.907322 __label__építőipar 0.125933 __label__bevásárlóközpont 0.0780882 __label__lakásépítés 0.0216253 __label__üzlethelyiség 0.0174525 __label__parkolás 0.016413 __label__áruház 0.0116973 __label__ppp 0.0106625 __label__építőanyagipar 0.00691384 $$$ __label__geography__magyarország 1.00001 __label__ingatlan 1.00001 __label__kiskereskedelem 0.256842 __label__ingatlanpiac 0.201823 __label__organization__mammut@@rt. 0.0222962 __label__építőipar 0.0120638 __label__áruház 0.0116973 __label__organization__skála@@divatház@@rt. 0.00942259 __label__person__farkas@@zsolt 0.00913564 __label__organization__lehel@@csarnok@@kft. 0.00832578 $$$ __label__ingatlan __label__lóverseny geography__magyarország organization__bouygues organization__kerepesi@@úti@@lóversenypálya@@kft. genre__hír year__2005 $$$ Osztódó Bouygues-cég. $$$ Osztódó Bouygues-cég. A Kincsem Parkot építő Bouygues-leányvállalat, a Kerepesi úti Lóversenypálya Ingatlanforgalmazó, Ingatlankezelő és Szolgáltató Kft.-ből (KL) kiválva négy új társaságot hozott létre a tulajdonos Bouygues Batiment International. A 2,5 milliárd forintos lóversenypálya-beruházás fejében megszerzett régi ügetőpálya helyén, a fővárosi Kerepesi út 9. számon található ingatlanon az 1998-ban kötött megállapodás idején 30 ezer négyzetméteres bevásárló- és szórakoztatóközpont építését tervezte a Bouygues (HVG, 2005. április 16.). A francia cég nem közölte, változtatott-e eredeti tervein, most mindenesetre az ingatlan 25 százalékban a Kerepesi 2 Hypermarket Kft., 75 százalékban a Kerepesi 3 Áruház Kft. osztatlan közös tulajdonába kerül, a Kerepesi 4 Szálloda Kft. és a Kerepesi 5 Irodaépület Kft. pedig földhasználati jogot szerez. A szétválás után a KL törzstőkéje 3 millió forintra apad (éppen annyira, amennyi az idén márciusi, 3,4 milliárd forintos emelés előtt volt), saját tőkéje a zárómérlegben szereplő 2,3 milliárdról 417 millióra csökken, s a korábbi 8 milliárd forintos kötelezettségállomány csaknem felét ez a társaság viszi tovább. Az 1,653 milliárd jegyzett tőkével létrehozott Kerepesi 3 Áruház Kft. nyitómérlegében 2,8 milliárd, a 134 millió jegyzett tőkéjű Kerepesi 2 Hypermarket Kft.-ében 1,3 milliárd forint kötelezettség szerepel.
__label__egészségügy 0.995255 __label__kórházak 0.119213 __label__egészségbiztosítás 0.0236995 __label__bér 0.0229874 __label__társadalombiztosítás 0.0229874 __label__háziorvosi@@rendszer 0.0169249 __label__adósság 0.0113418 __label__közalkalmazottak 0.00807199 __label__közgyógyellátás 0.00610756 __label__táppénz 0.00556492 $$$ __label__geography__magyarország 1.00001 __label__egészségügy 0.998412 __label__kórházak 0.201823 __label__organization__országos@@egészségbiztosítási@@pénztár 0.0259674 __label__társadalombiztosítás 0.0159164 __label__közalkalmazottak 0.0116973 __label__egészségbiztosítás 0.0113418 __label__állami@@támogatás 0.00832578 __label__bér 0.00782589 __label__háziorvosi@@rendszer 0.00758724 $$$ __label__egészségügy __label__kórházak geography__magyarország genre__cikk author__molnár@@patrícia year__2000 $$$ Pénzügyi diagnózisok az egészségügyben, Hiánybetegségek $$$ Pénzügyi diagnózisok az egészségügyben Hiánybetegségek Az elismerés helyett csalódottságot kiváltó egyszeri bérkiegészítés, az önkormányzati tulajdonú kórházak pénzügyi helyzetéről, gazdálkodásáról szóló számvevőszéki jelentés, továbbá az ENSZ egészségügyi szervezetének minap megjelentetett tanulmánya ismételten kedvezőtlen diagnózist állít ki a magyar lakosság egészségügyi állapotáról és az ágazat gazdasági helyzetéről, ráadásul egyetlen jel sem utal a javulásra. Nem bizonyult hatásos terápiának az egészségügyben foglalkoztatottak elégedetlenségének leszerelésére az az egyszeri bérjuttatás, amelyet két nappal a Semmelweis-napi demonstráció előtt jelentett be Gógl Árpád szakminiszter és amelyet a múlt héttől kapnak kézhez az érintettek (HVG, 2000. július 8.). Sőt több intézményben azt tervezik, hogy a pénzt, vagy legalábbis az arról szóló értesítést visszaküldik a miniszternek, így tiltakozva az „alamizsna” ellen. A többség azonban nem az összeget, hanem az eljárást kifogásolja: azt, hogy a fejenkénti százezer forintról szóló miniszteri ígéret fokozatosan a töredékére olvadt. „A nálunk juttatásban részesülő 1370 dolgozó az adó és a társadalombiztosítási (tb) járulék levonása után valójában átlagosan 26 500 forintot költhet el” - jellemezte a hangulatjavítónak szánt intézkedés különös életgörbéjét a HVG-nek Fodor Péter, a Fővárosi Szent István Kórház gazdasági igazgatója. Az öröm különböző számolási hibák miatt vált ürömmé: Gógl Árpád eredetileg összesen 15 milliárd forint kiosztásával és 150 ezres egészségügyi létszámmal kalkulált, de a summából jogos reklamációkra eleve tartalékolták az összeg ötödét, ráadásul az is kiderült, hogy „biztonságosabb” 180 ezer érintettel számolni. Az egészségügyben ma egyetlen hivatalos szervezet sincs pontosan tisztában az ágazatra jellemző bér- és létszámhelyzettel. Az utóbbival a hivatalos indoklás szerint azért, mert jelentős az úgynevezett keretfoglalkoztatás, vagyis hogy valaki például kórházi főállása mellett a mentőknél, művesekezelő-állomáson vagy más egészségügyi intézményben vállal részállást. Márpedig dupla foglalkoztatás címén senki sem részesülhet kétszeres juttatásban. Sőt az egyszeri juttatásból is kimaradtak a sorkatonai szolgálatban vagy a gyesen, gyeden lévő egészségügyi dolgozók, de még azok is, akik három hónapnál régebben betegeskednek. „Rajtuk kívül hiába számítottak bérkiegészítésre a megbízásos szerződés alapján munkát vállalók, nálunk például az a húsz orvos, aki nyugdíj mellett dolgozik” - mondta a HVG-nek Ferencsik Pálné, a balassagyarmati kórház gazdasági igazgatója. Legelőbb az derült ki, hogy a százezer forint valójában csak 68 ezret takar, a summa egyharmad része ugyanis munkáltatói tb-járulék formájában eleve az államháztartásban landol. Emellett a bérkiegészítésről szóló kormányrendelet további sorompókat állított a „nyakló nélküli” bérkiáramlás elé: mindenki csak a júniusi alapilletményének megfelelő összeget kaphatja meg, a különböző pótlékokat és túlóradíjakat nem, emellett az adó és az egyéni tb-járulék tovább mérsékli az összeget, és bruttó 75 ezer forintnál senki sem részesülhet nagyobb összegben. Ez a veszély persze keveseket fenyeget. Több intézményben a 68 ezres átlagos limitet sem lesznek képesek kihasználni: a Szent István Kórház például 15 millió forintot lesz kénytelen visszaküldeni az egyszeri juttatásra kapott 101 millióból, de hasonló lépésre kényszerülnek Balassagyarmaton és a pápai Gróf Esterházy Kórházban is, mivel náluk a bruttó havi átlagbér mindössze 40, illetve 50 ezer forint. „Becsléseink szerint az eleve tartalékolt összeggel együtt összesen 4,5 milliárd forintot oszthatunk majd újra” - jelezte a várhatóan visszaérkező summa nagyságát a HVG-nek Donkáné Verebes Éva, az Országos Egészségbiztosítási Pénztár (OEP) főosztályvezetője. Az egyszeri bérkiegészítést ugyanis előlegként kapták meg az egészségügyi intézmények, ami egyébként sokakban riadalmat keltett. „Ha ezt a pénzt vissza kell fizetnünk, rosszabbul járunk, mintha egyáltalán nem kaptuk volna, ugyanis a kormány olyasmire kötelez bennünket, amire nincs fedezet” - fogalmazta meg több egészségügyi menedzser félelmét a HVG-nek Fazekas Ferencné, a komlói kórház gazdasági igazgatója. Az OEP főosztályvezetője szerint viszont nincs ok aggodalomra, mert ezúttal nem a likviditási gondokon átlendítő, az év végéig visszafizetendő, szokásos gazdasági előlegről van szó, hanem csak arról, hogy a tényleges létszám- és bérhelyzetnek megfelelően el kell számolni a pénzzel. Mégsem alaptalan az egészségügyi intézmények gazdasági igazgatóinak aggálya, hiszen évek óta törvény kötelezi őket a 13. havi bérek kifizetésére, miközben erre sem a központi költségvetés, sem az intézményeket többségükben fenntartó települési önkormányzatok, sem pedig a tb büdzséje nem nyújt fedezetet. Az ilyen illetmények finanszírozására az intézmények többsége OEP-előleget vesz igénybe, és ez közvetetten hozzájárul szállítói tartozásaik növekedéséhez. „Azt kellett volna mondanom, hogy legalább tízezer forintot mindenki kézhez kap, és akkor most mindenki örülne a 20-30 vagy 40 ezer forintnak... Rossz volt a kommunikáció, nagyon sajnálom, hogy keserű szájízük van az egészségügyi dolgozóknak” - kommentálta a reakciókat az m1 A Hét című műsorában az egészségügyi miniszter. Úgy tűnik, nem megfelelő a kommunikáció az egészségügyi és a pénzügyi tárca között sem: miközben ágazata számára Gógl jövőre érdemi béremelést szeretne, Varga Mihály, a pénzügy politikai államtitkára az egészségügyben a közszféra egészére megcélzott 7,5 százalékos növelést tart kivitelezhetőnek. Fals kommunikáció zajlott le a minap a gyógyászati segédeszközöket forgalmazó cégek és az OEP között is. Miután az előbbiek arra vetemedtek, hogy összegezzék az április 16-ától bevezetett új támogatási rendszer negatív tapasztalatait, az OEP a tavasszal már elsütött fegyverével lőtt vissza: cégnevek érdemi említése nélkül azzal revolverezett, hogy a forgalmazók összesen 850 millió forint jogosulatlan támogatást vettek fel a biztosítótól (HVG, 2000. április 29.). De korántsem csak a kommunikáció vár orvoslásra. Erre figyelmeztet az ENSZ egészségügyi szervezete, a WHO legfrissebb tanulmánya, amely szerint a 191 vizsgált ország között Magyarország a lakosság egészségi állapotát tekintve a rangsor 101. helyét foglalja el, lemaradva például nemcsak az összes közép-európai államtól, hanem Bangladestől és Iraktól is. Az egészségügyi finanszírozási rendszerek összemérésében még rosszabb, 105. helyezést kapott Magyarország, többek között Afganisztán, Botswana és Mongólia után kullogva. Az egészségügy orvoslandó gazdasági, finanszírozási problémáit sorakoztatja fel az Állami Számvevőszék (ÁSZ) hamarosan nyilvánosságra kerülő jelentése, amely ezúttal a 116 önkormányzati tulajdonú fekvőbeteg intézmény közül - az összes ágyszám 44 százalékát működtető - 17 megyei, 11 fővárosi, 7 városi és 4 gyermekkórházban tapasztalt helyszíni megállapításaira támaszkodik. A forráshiányra vonatkozó megállapítások nem számítanak újdonságnak, az adósságállomány növekedési üteme azonban meghökkentő: a vizsgált 39 kórház 1997. január 1-jei hatmilliárd forintos adósságállománya három év alatt csaknem a duplájára, 11,3 milliárd forintra nőtt. Más gazdasági mutatókkal ellentétben e tekintetben az ország nyugati felében kedvezőtlenebb a helyzet: a vizsgált dunántúli kórházakban mutatták ki az összes lejárt szállítói tartozás 67 százalékát. A keleti régiók kisebb mértékű eladósodottságára egyszerű a magyarázat: itt ugyanis kisebb a kórházak „sűrűsége”, mint a Dunántúlon, következésképpen nagyobb az összhang az ágykapacitás és az intézmények teljesítménye között. Mindenesetre az ágyszámleépítés - amit elődjéhez hasonlóan az Orbán-kormány megismételni készül - önmagában nem csodaszer, sőt: kórház-, illetve telephelybezárás nélkül írott malaszt, megtakarítást nem eredményez. A számvevők által vizsgált 39 kórház összesen 180 telephelyen 1628 épületben működik, márpedig a távolságok, illetve a rossz funkcionális kapcsolatok jelentős többletköltséget okoznak. A miskolci megyei kórház belső úthálózatának hossza például 5 kilométer, emiatt gépjárműveinek éves futásteljesítménye 750 ezer kilométer, aminek költsége százmillió forintra rúg. Ezt további 160 ezer kilométerrel, illetve 20 milliós kiadással fejeli meg a különböző pavilonokban fekvő betegek vizsgálatra szállításának költsége. A pénzszűke, az eladósodás nagyon gyakran újabb adósságokhoz vezet, valóságos válságkezelésről ugyanis szinte sehol sem lehet beszélni. Az OEP-előlegek, illetve az önkormányzatok visszatérítendő támogatásai legfeljebb a feszültségek tompítására, elodázására alkalmasak, mivel a törlesztőrészletek kigazdálkodása újabb likviditási gondokat gerjeszt. A Fővárosi Önkormányzat például az utóbbi években együttesen 780 millió forint működési kölcsönt nyújtott négy kórháza számára, csakhogy a tőketartozást 287,2 millió forint kamattartozás is terheli, márpedig az egészségbiztosító pénzügyi helyzete feltehetően a következő években sem ad módot arra, hogy a működési költségeken felül a kamatra is jusson. A működési költségek rovására egyébként is mind több intézmény költ fejlesztési célokra - javarészt nem kivagyiságból, hanem kényszerből. Ilyen kényszerítő ok például az - építészeti, műszerezettségi és létszámelőírásokat tartalmazó - úgynevezett szakmai minimumfeltételekről szóló kormányrendelet, amely alapján jelenleg az aktív fekvőbetegosztályok 96 százalékának csak ideiglenes vagy meghatározott idejű működési engedélye van. Előfordul, hogy az ellátás tárgyi feltételeinek előteremtésére a kórházak - gyakran például a központi büdzsé céltámogatásainak megszerzését feltételező önrész miatt - „lenyúlják” a működési költség 10-20 százalékát. Márpedig ez a betegápolás folyó kiadásait is alig fedezi, következésképpen a pénzügyi manőverrel előre kódolják későbbi likviditásuk, illetve a betegellátás színvonalának romlását. MOLNÁR PATRÍCIA
__label__történelem 0.956644 __label__kultúra 0.851963 __label__politika 0.52343 __label__tudomány 0.341593 __label__nobel-díj 0.0259674 __label__sajtótörténet 0.0154346 __label__fizika 0.0106625 __label__zene 0.00971848 __label__politológia 0.00885735 __label__irodalom 0.00832578 $$$ __label__történelem 0.995105 __label__kultúra 0.839744 __label__geography__usa 0.808077 __label__geography__németország 0.196836 __label__geography__nagy-britannia 0.164526 __label__politika 0.0758682 __label__person__winston 0.0174525 __label__person__arthur 0.016413 __label__person__churchill 0.0159164 __label__geography__nszk 0.0124417 $$$ __label__posta __label__távközlés __label__történelem genre__cikk genre__keretes year__2013 $$$ Történelem távirati stílusban $$$ Történelem távirati stílusban – „Mit mívelt Isten?” Az ószövetségi Számok könyvéből vett idézet volt az első hivatalos távirat, amit a rendszer feltalálója, Samuel Morse 1844. május 24-én telegrafált a Baltimore és Washington közti távíróvonalon. – „A halálomról szóló hírek nagymértékben eltúlzottak.” Ekként táviratozott haza Londonból Mark Twain, amikor 1897-ben hírét vette, hogy Amerikában egyes újságok elparentálták. – „Csütörtök reggel négy sikeres repülés.” E rövid üzenettel adták hírül 1903. december 17-én a Wright fivérek, hogy – igaz, alig 300 méteren – sikerült első alkalommal irányítaniuk is levegőbe emelkedő alkalmatosságukat. – „?” A világ legrövidebb táviratának tartott üzenetet állítólag a Párizsban tartózkodó Oscar Wilde ír író küldte londoni kiadójának új könyve eladásai iránt érdeklődve. A válasz stílszerűen csak ennyi volt: „!” – „130 13042 13401 8501...” Így kezdődött a német külügyminiszter, Arthur Zimmermann által a mexikói német nagykövetnek 1917 januárjában küldött kódolt üzenet. A máig Zimmermann-táviratként emlegetett egyoldalnyi számsor azért vált sorsfordítóvá, mert az angol hírszerzésnek sikerült megfejtenie, és márciusban az addig a világháborútól magát mereven távol tartó Egyesült Államok közvéleménye ebből tudhatta meg, hogy Berlin katonai segítséget és amerikai területeket kínált fel Mexikónak, ha hajlandó megtámadni az USA-t. Ennek hatására Amerika áprilisban hadat üzent Németországnak és szövetségeseinek. – „Winston visszatért!” A brit királyi haditengerészetnél 1939 szeptemberében küldték szét ezt a rövid táviratot, amikor megtudták, hogy a korábban politikailag elszigetelődött Churchillt – az előző világháború után – újra bevették a háborús kabinetbe, az Admiralitás Első Lordjaként. – „Köszönöm!” Amikor kiderült, hogy A dzsungel könyve szerzője, Rudyard Kipling honoráriuma nagyjából 50 pennyt tesz ki szavanként, néhány krakéler cambridge-i diák 50 pennyt postázott a Nobel-díjas írónak, és cserébe arra kérték, küldje el nekik a „legjobb szavát”. Válaszul az idézett szót kapták. – „Fiú lett!” Virágnyelven így közölte Teller Ede atomfizikus Los Alamosban lévő kollégáival, hogy az 1952. november 1-jén elvégzett első hidrogénbomba-kísérlet sikerrel járt.
__label__kormány 0.00913564 __label__pénzügy 0.00289958 __label__kormányprogram 0.00264167 __label__forint 0.00219272 __label__bokros-csomag 0.000789366 __label__pr-tevékenység 0.000765406 __label__fizetési@@mérleg 0.000562779 __label__forintleértékelés 0.000513336 __label__államháztartás 0.000497857 __label__pártprogram 0.000378298 $$$ __label__geography__magyarország 1.00001 __label__pr-tevékenység 0.00942259 __label__forint 0.00610756 __label__pénzügy 0.00349342 __label__organization__köztársasági@@őrezred 0.00146506 __label__emu 0.00137703 __label__organization__fidesz 0.000765406 __label__forintárfolyam 0.000742181 __label__person__sárközy@@tamás 0.000617076 __label__person__draskovics@@tibor 0.000497857 $$$ __label__gazdaság __label__gazdaságpolitika __label__kormány __label__kormányprogram geography__magyarország genre__cikk genre__keretes year__2004 $$$ Présben az egész $$$ Présben az egész Amíg kényszerhelyzetbe nem került, a Medgyessy-kormány nem szakított elődje magyar csodaként reklámozott gazdaságpolitikájával, amely 2001-től az állami költségvetésből finanszírozott belföldi kereslet bővítésével próbálta ellensúlyozni a nemzetközi recessziót. A Fidesz által megkezdett osztogatásokra a kétszer száznapos programokkal még rá is tett egy lapáttal: noha társadalompolitikailag vitathatatlan a közszférában végrehajtott béremelések indokoltsága, a túlköltekezés eredményeképpen 2002 végére történelmi méretűre, a GDP 9,2 százalékára nőtt az államháztartási hiány. Ennek a nemzetközi normák szerint is elfogadható szintre történő lefaragása akár három-négy évbe is beletelhet. Az exportőröknek a forint gyengítésével kedvezni igyekvő pénzügyminiszter és az - inflációs célokra hivatkozva - ennek ellenálló jegybankelnök háborúja pedig többször is árfolyam-ingadozásnak és spekulációs támadásoknak tette ki a forintot. A monetáris és költségvetési politika összehangolására csak idén januártól történnek elszánt kísérletek.
__label__bank 1.00001 __label__bankrangsor 0.0149671 __label__bankrendszer 0.0100236 __label__biztosítótársaság 0.00913564 __label__bankhálózat 0.00461957 __label__hitelkonszolidáció 0.0021257 __label__takarékszövetkezet 0.00193673 __label__tőkekivitel 0.00171072 __label__fúzió 0.00107496 __label__bankbetét 0.000979752 $$$ __label__bank 1.00001 __label__geography__ausztria 0.946607 __label__organization__ing@@bank 0.136618 __label__organization__erste@@bank 0.063725 __label__organization__magyarországi@@volksbank@@rt. 0.0566624 __label__organization__commerzbank 0.0396488 __label__organization__deutsche@@bank 0.0244331 __label__biztosítótársaság 0.0222962 __label__organization__volksbank 0.0222962 __label__banki@@szolgáltatás 0.0197291 $$$ __label__bank geography__németország geography__hollandia geography__ausztria organization__dg@@bank organization__raiffeisen@@zentralbank@@österreich organization__rabobank genre__cikk genre__keretes year__1997 $$$ Jöttek, győznek? $$$ Jöttek, győznek? A Deutsche Genossenschaftsbank (DG Bank) gyökerei ugyan a 19. század közepére nyúlnak vissza, ám nevét a frankfurti pénzintézet egy 1975. december 22-én elfogadott törvénnyel kapta. Szerepe az 1990-es német újraegyesítés után annyiban változott, hogy a DG kebelezte be azt a 350 szövetkezeti bankot, amely a volt NDK-ban a háború utáni 4 ezer szövetkezeti bankból megmaradt. Ezzel együtt jelenleg a DG-hez 3400 Volks- és Raiffeisenbank tartozik, és több mint 20 ezer bankalkalmazottat foglalkoztat. Égisze alatt mintegy 2600 hitelszövetkezet működik, több mint 20 ezer bankfiókkal és 21 regionális központtal. A DG-csoport tavaly – előzetes adatok szerint – 331 milliárd márkás mérlegfőösszeget ért el (ebből a DG Bank mérlegfőösszege 191 milliárd márka). A Raiffeisen-bankcsoport feje az osztrák Raiffeisen Zentralbank Österreich (RZB), tavalyi mérlegfőösszege 245 milliárd schilling. A csoport csúcsbankja egy háromemeletes építmény felső szintje, amelyben az alsó szint a több mint 700 hitelszövetkezet, a középső pedig a 8 tartományi bank, amelyek az RZB részvényeinek több mint 80 százalékát tartják kezükben. Ez a bankcsoport, amely az osztrák hitelszövetkezetek szövetsége, Ausztria legnagyobb magánbankcsoportja: mérlegfőösszege 1995-ben 885 milliárd schilling volt. A hitelszövetkezetnek 1,73 millió tagja van, vagyis minden negyedik osztráknak van náluk számlája. Az osztrák Raiffeisen-bankoknak több mint 1700 fiókjuk és összesen több mint 2400 egységük van. Magyarországon 1986 óta van jelen mint az Unicbank egyik alapítója. A több mint százéves Rabobank 500 holland takarékszövetkezet tulajdonában álló pénzintézet. 1972-ben egyesült a holland Raiffeisen Bank és a Boerenleenbank, első két betűjükből lett a „Rabo”, amely hazája második legnagyobb pénzintézete. Mérlegfőöszege tavaly több mint 300 milliárd holland forint (160 milliárd dollár), tavalyi nyeresége 1,6 milliárd holland forint, aminek a negyedrészét külföldön kereste meg. A Rabobank tavaly két céget is alapított Budapesten: 2 milliárd forintos tőkével a Rabobank Hungária Rt.-t. 1 milliárd forinttal pedig a Rabobank Befektetési Rt.-t.
__label__filmgyártás 0.999206 __label__kultúra 0.987578 __label__művészet 0.164526 __label__család 0.0203424 __label__nők@@helyzete 0.00610756 __label__filmforgalmazás 0.00193673 __label__édesipar 0.00146506 __label__kultúra-finanszírozás 0.000697851 __label__irodalom 0.000454218 __label__váltó 1e-05 $$$ __label__filmgyártás 1.00001 __label__kultúra 0.55448 __label__művészet 0.129413 __label__geography__dánia 0.0140736 __label__person__michael 0.00913564 __label__person__pedro 0.00832578 __label__person__francois 0.00758724 __label__person__sebastian 0.00758724 __label__person__almodóvar 0.00539494 __label__person__scott 0.00447838 $$$ __label__filmgyártás __label__művészet geography__franciaország person__lartigau person__eric genre__ajánló genre__hír year__2015 $$$ Film + akadálymentesítés, A Bélier család $$$ Film + akadálymentesítés A Bélier család Kit érdekel ma egy átlagos tehenészetet vivő család élete, amikor a szinte bénító vidéki levegő belélegzése helyett ütőképes hangyák, farkasétvágyú pixelek nyüzsögnek a filmvásznon, majd mire a nyár végére kimennek a divatból, a helyükre lépnek az Éhezők viadala világjátékok 76. fordulójának atlétái Franciaországban például majdnem mindenkit. A Bélier család az utóbbi évek legsikeresebb filmjeként simán lenyomta az összes akcióhőst, és már a felülmúlhatatlannak tartott keserédes hendikepfilmek sztárjával, az Életrevalókkal rivalizál. A terápia ugyanaz: semmi nem lehetetlen, az álmok valóra válnak, ha az álmodójuk eléggé eltökélten akarja. A siketség nem fogyatékosság, hanem identitás, mondják, pontosabban elmutogatják a Bélier család tagjai, akik megpróbálnak úgy élni, mint a nem fogyatékosok. Nem is csinálják rosszul. A papa és a mama ugyan kicsit túlzásba viszi a szexet, aminek némi következményeivel is számolniuk kell; a kissrácuk szeretne idő előtt nagyfiú lenni, aminek szintén ára van. A kivétel a család szeme fénye, a tizenéves Paula – ő teljesen érthetetlen módon nem siketnémának, vagyis: átlagosnak született –, aki arról álmodozik, amiről az összes lány. Az igazi szerelemről, egy nagyobb városról, bármiről, ami az Obama nevű jámbor epizodistánál beszédesebb. A Bélier család vicces karriertörténet, de tinédzserálomként, pedagógiai oktatóanyagként is működik, éppúgy, mint a mindenki számára valami elégtételt adó némafilmek. Vertigo Média
__label__történelem 0.507822 __label__sport 0.061886 __label__kajak-kenu 0.000562779 __label__királyság 0.00054578 __label__ökölvívás 0.000529305 __label__vízilabda 0.000355992 __label__társadalom 1e-05 __label__pénzügy 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__történelem 0.782673 __label__sport 0.430157 __label__person__puskás@@ferenc@@(öcsi) 0.0140736 __label__person__batthyány@@lajos 0.0042088 __label__person__salkaházi@@sára 0.00318268 __label__geography__szécsény 0.00187757 __label__person__werth@@henrik 0.00187757 __label__organization__trendsport@@kft. 0.00171072 __label__person__andrássy@@gyula 0.00171072 $$$ __label__labdarúgás __label__sport geography__magyarország person__puskás@@ferenc@@(öcsi) genre__hír year__2006 $$$ MEGHALT PUSKÁS $$$ MEGHALT PUSKÁS Nemzeti gyásznappá nyilvánította a kormány december 9-ét, amikor a Szent István-bazilikában végső nyughelyére helyezik Puskás Ferenc hamvait. A múlt pénteken, 79 éves korában elhunyt legendás futballistát sokan a leghíresebb magyarnak tartják. A Kispesttel, majd a Honvéddal ötszörös magyar bajnok Puskás a magyar válogatottban 85 meccsén 84 gólt lőtt, 1952-ben olimpiai bajnok, 1954-ben pedig világbajnoki ezüstérmes lett. Az 1956-os forradalom idején a Honvéddal európai túrán részt vevő Puskás - több társával együtt - nem tért vissza Magyarországra. 1958-tól 40 éves koráig a Real Madrid színeiben hatszoros spanyol bajnok, valamint a Bajnokcsapatok Európa Kupájának háromszoros győztese lett. Az itthon Öcsi, majd Öcsi bácsi, Spanyolországban Pancho becenévvel illetett Puskástól származtatják a „kis pénz, kis foci” mondást. Először 1981-ben tért vissza Magyarországra, később hazatelepült, utolsó hat évében a Kútvölgyi Kórházban kialakított lakosztályban kezelték súlyos betegségét. A gyászszertartás részeként a még róla életében elnevezett egykori Népstadionban ravatalozzák fel.