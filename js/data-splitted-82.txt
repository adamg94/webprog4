__label__internet 0.115971 __label__sajtó 0.0145136 __label__marketing 0.00248262 __label__sajtópiac 0.00121659 __label__információszolgáltatás 0.00107496 __label__gazdaság 0.000893046 __label__üzleti@@etika 0.000765406 __label__multinacionális@@cégek 0.000742181 __label__intranet 0.00071967 __label__lexikonkiadás 0.00071967 $$$ __label__geography__magyarország 0.437833 __label__sajtó 0.191943 __label__internet 0.0875738 __label__reklám 0.0302246 __label__geography__hollandia 0.00885735 __label__média 0.00383448 __label__információszolgáltatás 0.00160785 __label__sajtópiac 0.00155876 __label__informatika 0.00142036 __label__szexipar 0.00121659 $$$ __label__internet geography__hollandia geography__magyarország genre__cikk year__2002 $$$ PÁRHUZAMOS ÜZLETRAJZOK, Mindent egy lapra $$$ PÁRHUZAMOS ÜZLETRAJZOK Mindent egy lapra Startpagina www.startpagina.nl **** Történt ergyszer, még 1998-ban, hogy egy fiatal holland programozó, bizonyos Durk-Jan de Bruin apja nem találta meg az interneten, amit keresett. A segítőkész fiú erre tematikus linkgyűjteményt állított össze, méghozzá egyszerű és olcsó rendszerben: a Startpagina (kezdőlap) elnevezésű szájt főoldalán a közérdeklődésre számot tartó témájú weboldalakat csoportosította, a speciális témák linkgyűjteményét pedig keresőn keresztül tette elérhetővé. Ez utóbbiakat hamarosan önkéntesek szerkesztették és szerkesztik azóta is: az egész nem került többe ötszáz eurónál. A szájt egy éven belül hatalmas siker lett: ötszáz önkéntes serénykedett a kétezer-háromszáz témaoldal előállítása körül, a kezdeti napi tíz látogatóhoz pedig több százezer csatlakozott. A nagy sikerre való tekintettel más országokban, többek közt Spanyolországban, Németországban, Brazíliában is megalakultak a helyi „startpaginák”. De Bruin az évezred elején tízmillió eurónak megfelelő guldenért eladta vállalkozását a VNU lapkiadó óriásnak. A szájt egyik nagy vonzereje, a reklámok hiánya abban a pillanatban megszűnt: az adásvétellel együtt megjelentek a hirdetések és a fizetett linkek. A Startpagina aloldalait előállító egyes önkéntesek azonban nem voltak megelégedve az üzlettel, kevesellték a bevételekből nekik megállapodás szerint jutó részt: Startkabel (www.startpagina2.nl) néven hasonló szájtot hoztak létre, eltérő üzleti modellel: a szerkesztők részt vesznek a nyereség megszerzésében és elosztásában, tehát a döntéshozatalban is. Fél évvel az adásvétel után újabb tranzakcióra került sor: az eredeti Startpagina külföldi megfelelőivel együtt a VNU-tól a finn médiacég Sanoma Corporationhöz került, kereskedelmi jellegét megtartva. A különböző nemzetek startlapjai közül nem mindegyik olyan sikeres, mint a holland: míg az „anyaoldalon” március négy hetében több mint 44 millió oldalletöltést regisztráltak, a német Startwebseite ugyanebben az időszakban csak 210 ezer, a portugál oldal pedig 83 ezer oldalletöltést hozott össze. (Hollandiában 58, Németországban 36, Portugáliában 34 százalékos az internetpenetráció.) Ehhez képest kiemelkedő eredmény, hogy a Startlap a körülbelül 20 százalékos hozzáférési aránnyal rendelkező Magyarországon márciusban 5,5 milliónyi oldalletöltést produkált. Startlap www.startlap.hu **** Amagyar internetezőknek De Bruin oldalának indítása után alig egy évet kellett várniuk arra, hogy legyen saját startpaginájuk: Tamás Mihály 1999 májusában a holland minta sikerén felbuzdulva indította útjára a Startlapot, hatvanezer forintból. A magyar linkgyűjtemény azonban nem lett a holland pontos mása: Tamás úgy találta, a holland ötletgazda által kínált szerkesztési modell nem elég rugalmas a magyarországi internetezők igényeire szabott szájthoz. 2000 nyarán - épp az internetes krach beállta előtt néhány héttel - az akkor még csak három-négy lappal működő, átlagosan napi húszezer látogatást produkáló Startlapot megvásárolta az azóta itthon is Sanoma-érdekeltséggé vált VNU Budapest Lapkiadó Rt. (hogy mennyiért, azt egyik fél sem volt hajlandó elárulni a Hálónak). „A Startlapnak megvan az az előnye, hogy forgalomgenerátorként is működik, így cégünk többi szájtjának bevezetését alapozta meg” - nyilatkozta a Startlap megvásárlásáról Gerentsér Imre, a Sanoma internet-lapigazgatója. A Sanomához tartozó egyéb online médiumok (például a FigyelőNet vagy a Nők Lapja Café) esetében nem csak a bevezetéskor, hanem a folyamatos működés során is látogatottságnövelő szerepe van a Startlapnak: a linkgyűjtemény szerkesztői néhány téma doboza mellett elhelyezik az említett oldalakon lévő cikkeket, így keltve fel irántuk a Startlapra látogatók érdeklődését. „A modell bevált: a jelenleg több mint hétszáz lappal rendelkező, legalább százötvenezer linket kínáló Starlapot háromszáz önkéntes szerkeszti, s a lapok száma hetente átlagosan hússzal növekszik” - mondta a 2001 februárjában beindított önkénteseken alapuló vállalkozás főszerkesztője, Debre Zoltán. Habár az önkéntesek értékesíthetik az általuk szerkesztett témájú lap tetején lévő egyik bannert, erre ritkán kerül sor. Nemcsak azért, mert többségük küldetéstudattal vagy hobbiból, nem a busás haszon reményében szerkeszti az adott oldalt, hanem azért is, mert ha korábban kerestek is, nem találtak hirdetőt. A Háló által megkérdezett harminchárom lap huszonkét gazdája közül csak hatnak sikerül eladnia már hirdetési felületet: ilyen például a butor.lap.hu, az auto.lap.hu vagy az ipar.lap.hu. A megkeresettek közül tizennégyen mondták, hogy lapjukon saját vagy ismerősük cégét, szájtját hirdetik szívességből. „A látogatottsági statisztikák alapján a legnépszerűbb lapok a szexszel, a játékokkal és a horoszkóppal foglalkozók. Az általam szerkesztett lap általában a huszadik-harmincadik helyen van, mégis csak ritkán tudom pénzért eladni a hirdetési helyet” - nyilatkozta Csípai Norbert, a bank.lap.hu szerkesztője. Ha az önkéntesek nem is, a Startlap remekül megél a hirdetésekből és a szponzorált linkekből. A Startlap 2001-ben többmilliós nyereséggel zárta az évet.
__label__gazdaság 0.977724 __label__kultúra 1e-05 __label__társadalom 1e-05 __label__pénzügy 1e-05 __label__külpolitika 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__gazdaság 1.00001 __label__geography__magyarország 1.00001 __label__geography__monok 0.0566624 __label__állatvédelem 0.00272499 __label__találmány 0.000636334 __label__öngyilkosság 0.00054578 __label__külpolitika 1e-05 __label__geography__európai@@unió 1e-05 __label__organization__täglich@@alles 1e-05 __label__person__falk 1e-05 $$$ __label__állatvédelem __label__bűnözés geography__magyarország genre__grafikon year__2009 $$$ Állatkínzások száma Magyarországon $$$ Állatkínzások száma Magyarországon 9150191.pdf
__label__könyvkiadás 0.949679 __label__irodalom 0.679189 __label__történelem 0.228166 __label__ügynökmúlt 0.0446909 __label__színház 0.0124417 __label__sajtótörténet 0.0109969 __label__levéltár 0.0106625 __label__1956 0.0062999 __label__utcanév 0.00539494 __label__humor 0.00383448 $$$ __label__geography__magyarország 1.00001 __label__irodalom 0.644235 __label__könyvkiadás 0.430157 __label__organization__noran@@libro@@kiadó 0.201823 __label__ügynökmúlt 0.191943 __label__organization__l'harmattan@@kiadó 0.182436 __label__organization__kalligram@@kiadó 0.106701 __label__információszolgáltatás 0.0396488 __label__történelem 0.033096 __label__person__aczél@@györgy 0.0293222 $$$ __label__irodalom __label__kultúra __label__történelem geography__magyarország person__nóvé@@béla organization__noran@@libro@@kiadó genre__ajánló genre__hír year__2013 $$$ Könyv + közügyes magánemlékek, Nóvé Béla: Múltunk, ha szembejön $$$ Könyv + közügyes magánemlékek Nóvé Béla: Múltunk, ha szembejön A történelem szorgos krónikása – olykor a történések tevékeny moccantója – sem tudott ellenállni annak, hogy közel a hatvanhoz megálljon, és a múlt, a múltja szemébe nézzen. S mert élete kétharmada önkényuralomban telt – még ha az a „klasszikusnál” civilizáltabb, azaz fortélyosabb volt is –, nemcsak témái, de emlékei is onnan valók. A Kádár-korszak ellenzékében szamizdatkészítéssel, írással és fordítással (is) foglalkozó szerző – bizonyság rá a most megjelent könyv – a rendszerváltás után született tanulmányaiba, esszéibe, nota bene, még a szakmai kritikáiba is beleszőtte „köztörténeti magánemlékeit” mint afféle memoártöredékeket; akár az iratsöprés szomorúságáról, akár Trianonról, akár az 1956-os menekültek karácsonyáról vagy éppenséggel Bibó Istvánról elmélkedett. Az elmondottakra alighanem a legfrappánsabb példa a Széljegyzet egy belügyi jelentéshez című írása, amelyben összefoglalja George Orwell Állatfarm című szatírájának magyarországi (1984-ben értelemszerűen: szamizdat) kiadástörténetét. Ebben a köz- és magánügy úgy keveredik, hogy a fordítót történetesen Nóvé Bélának hívták, akit nagyon sértett, hogy kéziratának modorosságait egy tapasztalt lektor „az indokolt javításokon túl” a saját modorosságaival cserélte fel, ezért aztán a párizsi, (vissza)javítgatott kiadásban „üzenő” álnevet választott magának, mondván: az első – némiképp megtagadott – kiadást Zúz Tamás. Noran Libro
__label__belpolitika 0.998142 __label__határon@@túli@@magyarok 0.914911 __label__kormánykoalíció 0.812877 __label__nemzetiségek 0.177821 __label__kormány 0.0275953 __label__kormányválság 0.0136468 __label__pártpolitika 0.00556492 __label__kormányátalakítás 0.00491541 __label__privatizáció 0.00408014 __label__autonómia 0.00299103 $$$ __label__geography__románia 1.00001 __label__belpolitika 0.998362 __label__kormánykoalíció 0.986787 __label__organization__rmdsz 0.941664 __label__határon@@túli@@magyarok 0.771854 __label__nemzetiségek 0.196836 __label__kormányválság 0.0236995 __label__kormány 0.0203424 __label__person__vasile 0.0124417 __label__person__adrian 0.0120638 $$$ __label__belpolitika __label__kormánykoalíció __label__határon@@túli@@magyarok geography__románia organization__rmdsz genre__cikk author__irházi@@jános author__vass@@péter year__1997 $$$ Az RMDSZ és a koalíció, Ennyiben maradtak $$$ Az RMDSZ és a koalíció Ennyiben maradtak A múlt héten még minisztereit is bukaresti kormányzati munkájuk felfüggesztésére szólította fel az RMDSZ, amelynek hét végi kolozsvári konferenciáján aztán már szóba sem került a koalíciós szakítás, csupán a kabinetben való bentmaradás feltételeit szabták meg. A tanügyi törvénnyel tartják feszültségben a román belpolitikai életet azok a hazai és külföldi érdekcsoportok, amelyek célja az RMDSZ kormányból való kizárása – állította Markó Béla, a román kormánykoalíció legkisebb pártja, a Romániai Magyar Demokrata Szövetség (RMDSZ) elnöke a szervezet hét végi kolozsvári tanácskozásán. A párt úgynevezett belső parlamentjének, a Szövetségi Küldöttek Tanácsának (SZKT) szombati ülésén a vártnál sokkal kevésbé heves viták zajlottak, s ezúttal elmaradt a radikális és a mérsékelt irányzat immár megszokottá vált összecsapása is. A gyűlés központi témáját ugyanis az RMDSZ kormányzati szerepvállalása adta, pontosabban a tanügyi vita miatt a múlt héten a párt által ismét kirobbantott kisebbfajta kormányválság. A botrány előzménye, hogy alig néhány nappal a bukaresti kormány hónapok óta húzódó átalakítása után (HVG, 1997. december 13.) az RMDSZ a múlt hét kedden felszólította minisztereit, függesszék fel munkájukat a kabinetben, szenátorai pedig kivonultak az ülésteremből. A szavazás titkosságát kihasználva a többi koalíciós párt küldötteinek egy része – megszegve az előzetes koalíciós megállapodást – a szenátusi szavazás során a tanügyi törvény RMDSZ által követelt változata ellen szavazott. A tanügyi affér még augusztusban kezdődött, amikor a parlamenti szünet idején a kormány sürgősségi határozatban döntötte el, hogy Románia történelme és földrajza magyarul is oktatható, ugyanakkor a nemzetiségek önálló állami egyetemet létesíthetnek. A határozat ellen – Victor Ciorbea kormányfő legnagyobb ámulatára – nem az ellenzéktől érkezett a leghevesebb támadás, hanem saját pártjából: George Pruteanu szenátor, a szenátus tanügyi bizottságának elnöke vonta ki a kardot. Kijelentette, hogy az alkotmány értelmében a tanügyi törvény alaptörvény, s ezt kormányhatározattal nem lehet megváltoztatni. Pruteanu országos népszerűségnek örvend, amit még jóval a választások előtt, a legnézettebb tévécsatornán, a magánkézben lévő ProTV-n sugárzott napi ötperces jegyzeteinek köszönhet. Ennek volt az eredménye az is, hogy bekerült a parlamentbe, s a Parasztpárt a soraiba fogadta. A tévészereplést szenátorként sem adta fel, csak most a közszolgálati csatornán jelenik meg nap mint nap. A Pruteanu fellépése nyomán kialakult magyarellenes légkörben az RMDSZ szeptemberben kisebbfajta koalíciós csetepatéba keveredett a koalíció legerősebb pártjának számító Parasztpárt több képviselőjével, mivel úgy látta, koalíciós társai nem támogatják a tanügyi kérdésben. Markó Béla a koalíció felmondásával fenyegetőzött, végül az RMDSZ-vezérkar a kormányfővel folytatott egyeztetés után meggondolta magát (HVG, 1997. október 4.). Az RMDSZ október elején tartott rendkívüli közgyűlésén a kérdésről heves vita tört ki, de végül ott is a maradás mellett álltak ki. A mostani kolozsvári SZKT-gyűlés nagy egyetértése megfigyelők szerint elsősorban azzal magyarázható, hogy nem sokkal előtte Emil Constantinescu elnök – aki egyes lapértesülések szerint Göncz Árpád magyar államfővel is konzultált – magához kérette Markó Bélát, s állítólag megígérte neki, a tanügyi törvény lapzártánk után tartandó végső szavazása után visszaküldi a parlamentnek a törvény módosított változatát, amennyiben az nem tartalmazza a magyarok kívánságait. Az SZKT-ra érkező Markó Bélának valószínűleg ezzel az elnöki üzenettel sikerült hosszú idő után először a maga oldalára állítania az RMDSZ radikális vonalának képviselőit, elsősorban Tőkés Lászlót és Katona Ádámot, akik – még mielőtt a tanácskozáson bármilyen határozat született volna – kijelentették, hogy előnyösebb a kormányban maradás. Persze, azt azért hozzátették, hogy a maguk részéről elégedetlenek a kormánytagok ténykedésével, akiktől az eltelt egy év alatt sokkal többet vártak. Már az ülés első napján kiderült egyébként, hogy a küldöttek nem fognak szavazni a bentmaradásról, csak annak feltételeiről, s végül háromhavi haladékot adtak a koalíciós partnereknek a „szélsőséges elemektől” való megszabadulásra, valamint az ominózus kormányhatározat érvényben tartására, illetve a magyar egyházi vagyon visszaszolgáltatásának megkezdésére. A múlt héten azonban az RMDSZ elkövetett egy bakit. A kormányalakítás idején tavaly az érintett pártok vezetői – köztük Markó Béla – állítólag titkos egyezséget írtak alá, amelyben többek között szerepel a magyarok tanügyi követelése is. A szenátusból való kivonulást követő múlt heti szópárbaj alatt az RMDSZ a sajtónak nyilatkozva többször utalt az ominózus megállapodás be nem tartására. Az 1996. december 3-ai titkos koalíciós egyezség nyilvánosságra hozatala még a mérsékeltebb román politikai vezetők szerint is az utóbbi nyolc év „legnagyobb politikai baklövése” volt az RMDSZ részéről. Az átlagpolgár szemében ugyanis – utalt rá a román sajtó – ez annak a jele, hogy a demokratikusan választott szervek helyett titkos megállapodásokkal döntenek egyes kérdésekben, az RMDSZ pedig politikai zsarolással éri el célját. Nyereség lehet ugyanakkor, hogy értesülések szerint meghallgatásra talál az RMDSZ követelése, miszerint távolítsák el Pruteanut a tanügyi bizottság éléről és rendeljenek el nyílt szenátusi szavazást a törvényről. IRHÁZI JÁNOS, VASS PÉTER (Arad)
__label__felszámolás 0.320831 __label__vállalatgazdaság 0.129413 __label__faktorálás 0.0136468 __label__biztonságtechnika 0.0106625 __label__lízing 0.00649827 __label__autóalkatrész-gyártás 0.00523013 __label__fejvadász@@cégek 0.0036036 __label__közraktározás 0.00308537 __label__garancia 0.00299103 __label__erőforrás-kihelyezés 0.00299103 $$$ __label__geography__magyarország 1.00001 __label__vállalatgazdaság 0.685959 __label__felszámolás 0.430157 __label__organization__transelektro@@management@@vagyonkezelő@@kft. 0.0953595 __label__organization__transelektro-csoport 0.0600966 __label__vagyonkezelés 0.0503406 __label__organization__pannon-flax@@rt. 0.0408557 __label__organization__pannonplast@@rt. 0.0408557 __label__organization__wallis-csoport 0.0396488 __label__műanyagipar 0.0275953 $$$ __label__csőd geography__magyarország organization__bakony@@művek@@holding@@zrt. organization__bakony@@préstechnika@@kft. genre__hír year__2007 $$$ Üzletrészeladásból fizetne a Bakony Művek. $$$ Üzletrészeladásból fizetne a Bakony Művek. Egyetlen megmaradt vagyonának, a Bakony Préstechnika Kft.-nek az értékesítésével próbál eleget tenni kötelezettségeinek a február 1-jétől csődvédelem alatt álló Bakony Művek Vagyonkezelő Ipari Holding Zrt. (BM). Az 1998 óta a Bankár Holding érdekeltségébe tartozó, alapvetően autóipari beszállító cég másfél-két éve pénzügyi reorganizációra kényszerült. Ennek részeként tavaly három új kft-t alapítottak, a Bakony Ablaktörlő-rendszerek Kft.-t, a Pelso Szerszámkészítő Kft.-t és a Bakony Préstechnikai Kft.-t, amelyek már első üzleti évüket eredményesen zárták. A három cég közül már csak a Préstechnikában tulajdonos az anyacég, a másik két vállalat üzletrészeinek többsége a BM kötelezettségeinek fejében tavaly augusztustól a Bankár Holding Zrt. faktorcégének, a reorganizációt részben finanszírozó Blue Faktor Zrt.-nek a vevőkijelölési joga alapján a Bankár-csoporttal azonos székhelyen működő Magnus Wolff Immobilia Kft.-hez került. A HVG érdeklődésére a BM vezérigazgatója, Demeter Zsolt elmondta, szakmai befektetővel tárgyalnak a mintegy 2,2 milliárd forint jegyzett tőkéjű Préstechnika eladásáról, amiből kifizethetnék az adóhivatal 520 millió forintos követelését, a maradék üzletrészből pedig a hitelezői igényeket elégítenék ki.
__label__sport 0.607673 __label__úszás 0.245095 __label__dopping 0.0550153 __label__érdekvédelem 0.0384762 __label__vízilabda 0.0311538 __label__ügyvédek 0.0302246 __label__ökölvívás 0.0203424 __label__orvosi@@etika 0.0154346 __label__egyetem 0.0109969 __label__vezetőváltás 0.0103382 $$$ __label__geography__magyarország 0.997459 __label__úszás 0.177821 __label__sport 0.140346 __label__dopping 0.0311538 __label__organization__magyar@@úszószövetség 0.0302246 __label__pszichológia 0.0174525 __label__ökölvívás 0.0132328 __label__érdekvédelem 0.0113418 __label__person__kiss@@lászló@@(úszóedző) 0.0109969 __label__person__gyárfás@@tamás 0.0106625 $$$ __label__dopping __label__sport geography__magyarország person__tiszeker@@ágnes organization__magyar@@antidopping@@csoport genre__portré author__horváth@@zoltán author__lindner@@andrás year__2007 $$$ Tiszeker Ágnes $$$ Tiszeker Ágnes a Magyar Antidopping Csoport vezetője „Gyerekkorom a színésznövendékek között zajlott, volt egy csengő, amit a nyakamba akasztottak, hogy hallják, éppen hol bóklászom a házban. Lent volt ugyanis az Ódry Színpad, ahol próbák, előadások zajlottak, fent pedig a kollégium, ahol a hallgatók laktak” – kezdi gyermekkora egy különösségével a Kovács Ágnes doppingellenőrzése körüli nemzeti érzelemvihar centrumába kerülő 38 éves háziorvos-doppingellenőr. Az egykori kiváltság a híres-neves Tiszeker órásfamíliából származó, a Színművészeti Főiskola főtitkárává lett papának köszönhető, ám ő és az orvos mama végig amellett voltak, hogy a kezdetben inkább humán érdeklődésű lányuk orvos legyen. Ő hamarabb adta be a derekát, míg az illetékes egyetem csak a harmadik nekifutásra. Aztán már 1990-ben medikaként megkapja első doppingellenőri megbízólevelét, ami annyit jelent, hogy az akkoriban formálódó hazai antidopping csapat egyik pionírja. „Azóta több mint kétezer mintavételt végeztem, köztük közel ötszázat külföldön” – jelzi, milyen hosszú út vezetett mostani vesszőfutásáig. De ez csak másodállás, „friss diplomásként édesanyám praxisába mentem, amit azóta is együtt viszünk. Mintegy 2400 betegünk van.” Doppingellenőrként viszont mára olyan tekintélyt vívott ki, hogy az ajzószervadász nemzetközi szervezetnek, a WADA-nak is dolgozik, idén augusztusban pedig az általa vezetett csapat nyert megbízást a vizsgálatokra a nyílt uniós közbeszerzési pályázaton. „Egy taposógépem van otthon, azon gyalogolok, közben pedig olvasok. Legnagyobb szenvedélyem az ókori Egyiptom, van egy egyiptológus vezette társaság, velük szoktunk menni a férjemmel, aki humánerőforrás-menedzsmenttel foglalkozó bölcsész” – tudatja, mit tesz a gyógyításon és a sport tisztaságának védelmén túl. „Gyermekünk nincs, egy soklakásos budai bérházban élünk, ahol a lakóknak fontos, hogy a ház gondozott legyen. A Kovács-ügy kapcsán sok biztatást kaptam tőlük: »Tarts ki, védd meg az igazad«” – jelzi, hogy nem mindenki uszult rá, amikor ő és szervezete szabályosan kívánt eljárni az olimpiai bajnok úszónő ügyében. – Meglepődtünk, amikor meglepődött, hogy önt és munkatársait első számú közellenségnek kiáltották ki, miután nem akartak holmi honszerető nagyvonalúsággal eljárni Kovács Ágnes doppingellenőrzésekor. Lehet, hogy a történtek után ma más telefonos instrukciót adna az úszónő idő előtti távozási szándéka okán tanácstalanná lett ellenőr kollégáinak? – Máris álljunk meg. Ugyanis nem engem hívtak az ellenőr hölgyek. Ez tévedés. Bárki lekérheti a híváslistámat. Ők a koordinátorukat tárcsázták. Ezt követően ő hívott fel engem, és beszámolt róla, hogy a két doppingellenőr el is indult vissza. Már nem volt mit tenni, a sportoló égen-földön nem volt sehol. Ehhez képest én lettem az országos közellenség. – Nyilván aligha vigasztalja, hogy más hasonló helyzetbe került olimpiai bajnokok esetében is vállszélességgel állt ki népünk a vélt vétkesek mellett. – Nekem pedig az fájt a legjobban, hogy többször is feltették a kérdést: miképpen tudom a magyarságtudatommal összeegyeztetni ezt a munkát? – Ez például eszünkbe sem jutott, de kíváncsiak lennénk: meg tudta-e válaszolni? – Két válaszom is van. Elképzelhető-e, hogy a magyarságtudat és a becsületes munka kizárják egymást? A másik: amikor egy olasz csapatban játszó híres magyar pólós gólt dob egy magyar csapatnak, akkor ő most a magyarságtudatával játszik? Aligha. Végzi a dolgát. – Frappáns válaszát máris továbbítjuk az önre orrolóknak. Azért izgatna, hogy kezdő orvostanhallgatóként mi motiválta, hogy belevágjon a sportvilágban bizonyosan, de lám, a nagyközönség körében is népszerűtlen ellenőrködésbe? – Vonzott, hogy így részese lehetek egy-egy világversenynek. Hogy eljuthatok bárhová, megismerkedhetek neves sportolókkal, és beszélgethetek is velük. Évente 2 ezer mintavételt csinálunk, és ennek 99,9 százaléka jó hangulatú. Mert ne úgy képzeljenek el egy ellenőrzést, hogy fagyos légkörben zajlik. Mindenki tudja a dolgát, és teszi profi módon. – Az ellenőri munkához nyilván elhivatottság is kell. Önt a sok utazáson, a sztárokkal való kontaktus lehetőségén túl is hajtja valami? – Itt lép a képbe orvosi hivatásom. Mert meggyőződésem, hogy a doppingolás egészségkárosító. Senki sem beszél ugyanis azokról a 40-50 éves egykori sportolókról, akik vagy nem élnek már, vagy súlyos betegségektől szenvednek. – Mondhatnánk persze, mindenki saját jogon teszi magát tönkre. Mit érez, amikor pozitív eredményt kap egy-egy vizsgálat után? Megmentettem egy embert? Vagy inkább: megcsíptem egy simlist? – Nincs semmi halleluja. Minden ilyen ügy hatalmas adminisztrációval jár, és tisztában vagyok azzal is, ha ilyen eredmény születik, onnantól a sportoló kapott egy stigmát, onnantól kész. De legalábbis elvesztette az ártatlanságát. Nagyon kell tehát vigyázni. – Naná, hiszen sztárok és szakudvartartásuk milliós befektetéseit kockáztatja. Csoda hát, ha a lebukás jéghideg leheletét érezve a tarkójukon, ingerültek? – Erről csak annyit, hogy számos szupersztár sportolóval volt alkalmam találkozni, akik rengeteget keresnek, és meg kell mondjam, kellemes benyomásaim vannak róluk. Nem kell persze mindenáron beszélgetni közben, nem várjuk el, hogy elmeséljék az élményeiket. – Pedig nyilván mesélhetnének arról, milyen összegek forognak kockán. Hogyan kerülik el – a rendíthetetlen etikai alaposságon túl –, hogy ezekből a milliókból ne próbálják kevésbé éles szeművé és fülüvé tenni az ellenőröket? Hogyan választ új munkatársat? – Egy ilyen „castingon” az illető kommunikációs készségét figyelem, azt, hogyan tud egy problémára reagálni. Felvetek egy szituációt, és megkérdezem, hogyan viselkedne benne, hogyan oldaná meg, milyen kérdéseket tenne fel. Fontos, hogy mennyire elkötelezett. Motivációs levelet is íratunk mindenkivel, amelyben meg kell fogalmaznia, miért jelentkezik. – A sporthatóságok tiltják, amit ismernek, ön meg méri, amit mérhet. Van-e már olyan módszer, amiről már tud, de hivatalosan még nem létezik? – Hogyne. A WADA kongresszusán már sok szó esett a géndoppingról, amit veszélyesnek látok. És vannak az úgynevezett designer szteroidok... Ezek nem gyógyszerek, de teljesítményfokozó hatásuk miatt sportolóknak adják. Ezeket egyelőre lehetetlenség kimutatni. – Erre mondják – nemegyszer a kollégái –, hogy a reménytelen versenyfutás okán orvosi kontroll mellett inkább legalizálni kellene ezeket a szereket... – Adni doppingszereket, de csak kis mennyiségben? Soha. Akkor inkább maradok háziorvos. – Keménysége a Kovács Ági-ügyben mindenesetre bejött: a kezdetben kígyót-békát kiáltó úszószövetség hamar bocsánatot kért. Elvárta? Változtat ez az ügy érdemén? – Nekem egy volt a fontos: ismerje el a szövetség, hogy a mi eljárásunk a hatályos jogszabályoknak megfelelően folyt. Elismerték. Ezért fogadtam el a bocsánatkérésüket is. Mert korábban engem és az ellenőreimet is hazugsággal vádoltak. Innentől engem nem foglalkoztat, hogy Kovács Ágnest felmentik-e, vagy eltiltják. Ez már nem az én dolgom. LINDNER ANDRÁS – HORVÁTH ZOLTÁN
__label__jegybank 1.00001 __label__infláció 1.00001 __label__kamat 0.999231 __label__pénzügy 0.993912 __label__állampapír 0.00807199 __label__bank 0.00289958 __label__forint 0.000529305 __label__aranytartalék 0.000513336 __label__váltó 1e-05 __label__news@@international 1e-05 $$$ __label__geography__magyarország 1.00001 __label__infláció 1.00001 __label__jegybank 1.00001 __label__organization__mnb 0.999618 __label__organization__európai@@központi@@bank 0.893319 __label__kamat 0.362979 __label__pénzügy 0.256842 __label__gazdaság 0.0229874 __label__állampapír 0.0209742 __label__organization__fed 0.00408014 $$$ __label__állampapír __label__infláció __label__kamat __label__pénzügy geography__magyarország organization__mnb genre__grafikon year__2014 $$$ Az éves infláció, az MNB-alapkamat és a 10 éves állampapírhozamok $$$ Az éves infláció, az MNB-alapkamat és a 10 éves állampapírhozamok 14090661.pdf
__label__belpolitika 0.949679 __label__alkotmány 0.531219 __label__politika 0.314061 __label__népszavazás 0.300756 __label__alkotmánymódosítás 0.0474359 __label__iszlám 0.019134 __label__vallás 0.0185566 __label__nemzeti@@függetlenség 0.016413 __label__alkotmányjog 0.0159164 __label__államszervezet 0.0132328 $$$ __label__geography__törökország 0.997537 __label__belpolitika 0.976321 __label__népszavazás 0.585111 __label__alkotmány 0.562187 __label__politika 0.122533 __label__alkotmánymódosítás 0.119213 __label__person__erdogan 0.0311538 __label__person__recep@@tayyip 0.0311538 __label__nemzeti@@függetlenség 0.0311538 __label__kurdok 0.0293222 $$$ __label__alkotmány __label__alkotmánymódosítás __label__belpolitika __label__nemzetiségek __label__népszavazás geography__törökország genre__cikk author__keresztes@@imre year__2010 $$$ VIHAROS TÖRÖK ALKOTMÁNYOZÁS, Főpróbálkozás $$$ VIHAROS TÖRÖK ALKOTMÁNYOZÁS Főpróbálkozás Új érába lép a török köztársaság az alkotmány módosításáról szóló hétvégi népszavazással. A kisebbségi jogok erősödnek, de a kurdkérdés megoldatlan marad. Régi sebeket tép fel Törökországban a „puccsalkotmány” módosításáról szóló vasárnapi népszavazás. Napra pontosan 30 évvel ezelőtt hajtotta végre harmadik erőszakos hatalomátvételét a hadsereg, amely két évvel később új alaptörvényt adott az 1920-as években létrejött világi török köztársaságnak. A történelmi pillanatot Tayyip Erdogan jelenlegi kormányfő is átérezte, amikor a referendumról szóló döntés kapcsán nemrég könnyek között olvasta fel egy akasztásra ítélt szélsőjobboldali fiú utolsó levelét. Így akarta kifejezni a katonai hatalomátvétel brutalitását: a puccs után félszáz embert végeztek ki, százezreket tartóztattak le. Sokakat megkínoztak, százak haltak meg a börtönökben, vagy tűntek el nyomtalanul. A hadsereg a legutóbbi időkig beleszólt a politikába, igencsak időszerű már az alkotmánymódosítás, amely Erdogan szerint erősíti a demokráciát és segíti Törökország EU-csatlakozását. A világi ellenzék viszont úgy véli, a hatalmon lévő, iszlamista gyökerű Igazság és Fejlődés Pártja (AKP) rá akarja tenni a kezét a bíróságokra és az ügyészségekre – a szekuláris elit utolsó fellegváraira. Hiába vetett véget az 1980-as puccs a szélsőbal és a szélsőjobb mozgalmak közti, ötezer halálos áldozatot követelő véres összecsapásoknak, a leszámolásokért senkit sem állítottak bíróság elé. A puccsot vezető és utána elnökké kinevezett Kenan Evren tábornok ma, 93 évesen földközi-tengeri nyaralójában tölti nyugdíjas- éveit, és kijelentette, hogy semmit sem sajnál. Az alaptörvény módosításával megszűnne az 1980-as puccsisták immunitása, és lehetővé válna, hogy katonákat polgári bíróság elé állítsanak. Jogi szakértők szerint a 30 éves elévülés miatt aligha várható bármiféle igazságtétel, mégis eltörölnék a katonák utolsó privilégiumait. Az EU annak is örül, hogy a módosítások elfogadása esetén bővülnek a nők és gyermekek jogai, az állami alkalmazottak kollektív szerződéshez jutnak, enyhül a szakszervezetek korlátozása, és nehezebb lesz betiltani a politikai pártokat. Az ország legmagasabb jogi intézményeit – például az alkotmánybíróságot vagy a bírók és ügyészek legfelső tanácsát – azonban úgy bővítenék, hogy a kormánynak sokkal több beleszólása lenne a tagok kinevezésébe. Bár az EU javasolta, hogy az igazságügyi miniszter ne legyen tagja az utóbbi jogi testületnek, a kormány nem változtat. Bírálói szerint Erdogan ellenőrzése alá akarja vonni a bírákat, akik 2007-ben kis híján betiltották iszlamista programmal vádolt pártját. A kampányt átszőtte a politika. Erdogan pártja nem konzultált az ellenzékkel, nem egyeztetett a civil szervezetekkel, és a kormányfő közvetve megszüntetéssel fenyegette meg az ország legbefolyásosabb civil szervezetét, a Török Gyáriparosok és Üzletemberek Szövetségét, mert az nem foglalt állást az alkotmányról. Sőt Erdoganból kibújt ifjúkori autoriter természete, előhúzta a rasszista kártyát, amikor a minap egy beszédében legfőbb ellenzéke, a balközép Republikánus Munkáspárt (CHP) új vezetőjének, Kemal Kilicdaroglunak a származására utalt. Kilicdaroglu felmenői között kurdok és alaviták is vannak, ami egyébként elvben támogatókat is jelenthet, hiszen a 73 milliós lakosság ötöde kurd, és nagyjából ennyire teszik a síita kisebbséghez, az alavitákhoz tartozók arányát is. Az ellenzéki vezér erőssége azonban nem a származása. Kilicdaroglu felbukkanásával a munkáspárt átformálta az AKP által nyolc éve uralt belpolitikát. Jó érzékkel lovagolta meg az egyre önkényesebb Erdogannal szembeni növekvő elégedetlenséget. Ráadásul Kilicdaroglu is karizmatikus politikus, a kampány így a két rivális személyiségéről, és nem annyira a lényegről szólt. A népszavazást sokan a jövő évi parlamenti választás főpróbájának tekintik. A kétszer győztes Erdogan először néz szembe komoly kihívással. A régi szekuláris elitnek pedig először nyílik esélye, hogy legyőzze a konzervatív és vállalkozó középosztály által támogatott AKP-t. Kilicdaroglu nem a régi etatista programot vitte tovább, hanem liberális demokrataként azzal vádolja Erdogant, hogy demokráciafelfogása a többség akaratán alapul, a hatalmi ágak szétválasztása nélkül. Bár a papírforma szerint az AKP megszerzi az igenek többségét a referendumon, a felmérések az ellenzéki CHP népszerűségének folyamatos növekedését mutatják. Kulcskérdés, hogyan döntenek a kurd szavazók, akiket vezetőik a népszavazás bojkottjára szólítottak fel. Egyik legfontosabb kifogásuk, hogy a tervezet nem változtat a parlamentbe jutás 10 százalékos küszöbén, ami egyértelműen a kurd pártoknak hátrányos. Ráadásul a betiltott és terrorizmussal vádolt Kurd Munkapárt (PKK) a múlt hónapban megint egyoldalú tűzszünetet hirdetett, és a maga részéről a bojkott feloldását helyezte kilátásba, utalva arra, hogy tárgyalásokat folytat a kormánnyal. Mivel a kurdok általában támogatják az alkotmánymódosítást, szavazataik az igenek táborát növelnék, viszont a PKK-val való érintkezés szinte kiközösítéssel jár Törökországban. Az új időket jelzi, hogy jelentős változások várhatók az ötévente megfogalmazott és eddig csak titkos alkotmánynak nevezett nemzetbiztonsági irányvonalban is. A hagyományosan a hadsereg által kidolgozott, de most először civilek írta dokumentum szakít azzal az évtizedes stratégiával, hogy a szomszéd országok fenyegetést jelentenek: Görögország területi követelésekkel, Oroszország az energiamonopóliumával, Irán a síita fundamentalizmussal. Az új doktrína szerint Ankara minden szomszéddal partnerségre törekszik, még Irakkal is, amelynek északi részén kurd autonómia virágzik. A kormány elé októberben jóváhagyásra kerülő okmányban az is radikális változás, hogy az 1960. évi első katonai puccs óta most először nem tekintik belső fenyegetésnek a kisebbségeket, nem említenek reakciós csoportokat (a legnagyobb belső veszélynek a PKK-t nevezik). A 99 százalékban muszlim Törökországban a vallási toleranciát jelzi, hogy a fekete-tengeri Szumela-monostorban több ezer ortodox hívő előtt augusztus 15-én – Nagyboldogasszony napján, Szűz Mária mennybevételére emlékezve – először tartottak misét, mióta a görögöket 1923-ban kiutasították. A szent liturgiát a világ 250 millió görög ortodox keresztényének szellemi vezetője, Bartolomeosz ökumenikus pátriárka végezte. Történészek szerint az első világháború után 300 ezer görög menekült el a Fekete-tenger nyugati részéből, és 65–200 ezer közé teszik a legyilkolt görögök számát. Hasonló jelentőségű mise lesz a napokban egy kelet-törökországi örmény ortodox templomban is, alátámasztva Cengiz Aktarnak, az isztambuli Bahcesehir Egyetem tanárának véleményét, miszerint ha lassan is, de leomlanak a történelmi tabuk. KERESZTES IMRE
__label__társadalom 0.831153 __label__táplálkozási@@szokások 0.0656148 __label__egészségvédelem 0.0136468 __label__életmód 0.0047652 __label__fogyasztási@@szokások 0.00383448 __label__zöldségpiac 0.00125484 __label__étkeztetés 0.00121659 __label__életszínvonal 0.00107496 __label__éhínség 0.000949944 __label__egészségügy 0.000949944 $$$ __label__geography__magyarország 1.00001 __label__társadalom 0.182436 __label__táplálkozási@@szokások 0.0420977 __label__geography__dél-szudán 0.0222962 __label__egészségvédelem 0.00758724 __label__geography__szabolcs-szatmár-bereg@@megye 0.00289958 __label__életmód 0.00240673 __label__person__deaton 0.00226185 __label__person__angus 0.00226185 __label__geography__dél-európa 0.00206074 $$$ __label__fogyasztási@@szokások __label__táplálkozási@@szokások __label__társadalom geography__magyarország genre__cikk genre__keretes year__2010 $$$ Alföldi kontra dunántúli konyha: 40 kiló plusz $$$ Alföldi kontra dunántúli konyha: 40 kiló plusz A csecsemőket és az aggastyánokat is számítva évente 40 kilogrammal több élelmiszert fogyaszt saját háztartásában egy átlagember a Dél-Alföldön, mint az ország nyugati megyéiben. Szeged, Kecskemét és Békéscsaba körzetében egy-egy személy tehát 14 százalékkal több ennivalót pusztít el, mint Zala, Vas és Győr-Moson-Sopron megyében – derül ki a Központi Statisztikai Hivatal legutolsó (2008-as) adataiból. A húsfogyasztás tekintetében az eltérés még nagyobb. A Dél-Alföldön egy átlagpolgár több mint egyharmadnyival nagyobb mennyiségű hentesárut eszik meg (évente 69,1 kilót), mint a nyugat-dunántúli régióban (51,1 kiló). A fővárost magában foglaló központi régiót most nem számolva (HVG, 2010. április 17.) az ország nagy területi egységei között a tápanyagfogyasztás egészét tekintve a fentieknél kisebb a különbség, egy-egy cikkcsoportnál azonban nem okvetlenül a Dél-Alföld, illetve a Nyugat-Dunántúl jelenti a két végletet. Tojásból például a Közép-Dunántúlon fogyasztanak a legkevesebbet, az ottani éves fejadag 33 darabbal marad el az Alföld déli sávjában felhasznált mennyiségtől. A gyümölcsfogyasztás ugyancsak Veszprém, Fejér és Komárom-Esztergom megyében a legalacsonyabb (évente 37,2 kiló/fő), míg megint csak a Dél-Alföldön a legmagasabb (47,8 kiló). Marha- és borjúhús viszont az északi hegyvidéken jóformán nem is kerül a tányérokra: a Nógrád, Heves és Borsod-Abaúj-Zemplén megyében regisztrált évi 40 dekagrammos fejadagot több mint ötszörösen múlja felül az évi 220 dekagrammos dél-alföldi fogyasztás. Péksüteményből ugyanakkor a Nyugat-Dunántúlon, vajból és margarinból Észak-Magyarországon, juh-, kecske- és nyúlhúsból a Közép-Dunántúlon fogy a legtöbb. A tradicionális konyhákra jellemző zsiradék – ezen belül is az állati zsiradék – felhasználását tekintve ugyanakkor az Észak-Alföld vezet. Szintén Szolnok, Hajdú-Bihar és Szabolcs-Szatmár-Bereg megye háztartásai számítanak a legnagyobb cukorfogyasztónak: ott 16,1 kiló édesítőszer fogy egy évben egy-egy személyre vetítve, míg a Dél-Alföldön 13,7 kiló. Kenyérpusztításban megint csak Csongrád, Békés és Bács-Kiskun a listavezető, arrafelé egy személy 54 egykilós veknit eszik meg egy évben, míg a Dunántúl északi és nyugati megyéiben csak 42-t.
__label__oktatás 0.0600966 __label__tudomány 0.00971848 __label__pszichológia 0.00758724 __label__matematika 0.00574025 __label__etika 0.00371725 __label__felsőoktatás 0.00308537 __label__szabadidő 0.00299103 __label__nyelvoktatás 0.00299103 __label__okkultizmus 0.00281093 __label__mozgássérültek 0.00272499 $$$ __label__geography__magyarország 0.847978 __label__oktatás 0.281416 __label__pszichológia 0.0109969 __label__életmód 0.00523013 __label__nyelvészet 0.00523013 __label__szabadidő 0.00395541 __label__hegymászás 0.00395541 __label__okkultizmus 0.00371725 __label__karitatív@@tevékenység 0.00371725 __label__tudomány 0.00338661 $$$ __label__nyelvoktatás __label__oktatás geography__magyarország genre__olvasói@@levél author__vankó@@magdolna year__2009 $$$ Megérik a pénzüket $$$ Megérik a pénzüket Érdeklődve olvastam a Milliós tandíjak felcím alatt közölt cikküket (HVG, 2009. május 9.). Kétgyermekes, értelmiségi édesanyaként igyekszem mindent megadni iskolás gyermekeimnek. A lehető legritkább esetben szoktam rájuk „befektetésként” gondolni. Ők az én szeretett gyermekeim. Vezető újságíró voltam megszületésük előtt, s amikor világra jöttek, a családom lett a legfontosabb számomra. Többek között Polgár Lászlóval is készítettem interjút, mindig nagy tisztelettel gondolok rá és munkájára. Legutóbb megjelent könyvében, a Nevelhetsz zsenit...-ben említést tesz Glenn Doman philadelphiai „Szuperbébifarmjáról”, ahol a harmadik életévet tekintik a legkésőbbi időpontnak, amikor egy gyermek testi, szellemi és kreatív fejlődése még jelentősen fokozható. „Én is közel állok ehhez az állásponthoz, de az időpontot kissé rugalmasabban kezelem” – írja Polgár László. Először egy amerikai miszszióban találkoztam Glenn Doman programjával. Láttam, hogyan tanítják a 6–8 hónapos csecsemőket napi tízperces foglalkozással idegen nyelvekre, hogy sokszorozzák meg enciklopédikus tudásukat, és miként számolnak velük „Túró Rudi-szerű” piros pöttyös kártyákkal. Ami a legjobban megfogott ebben a programban, az az volt, hogy a karon ülő kisbabák nagyon élvezték a nekik szánt „órákat”, s mire elkezdtek beszélni, ezt rögtön több nyelven tették. Emlékeztem arra, hogy nekem milyen sok munkámba tellett a nyelvtanulás, így elhatároztam, hogy ha nekem is lesznek gyerekeim, így fogom őket tanítani otthon. Amikor megszülettek, felvettem a kapcsolatot Doman-programos szülőkkel, illetve megvettem a könyveit. Napjaimból mindössze 10-15 percet vett igénybe ez a szórakoztató játék. Bulgáriában éltünk – férjem külkereskedő –, amikor a gyerekeimnek oviba kellett menniük. Feleannyi órában tanulták meg akcentus nélkül a bolgár nyelvet, mint amennyit Polgár László mondott: „egy nyelv magas szintű elsajátításához, nagy intenzitással, mintegy kétezer óra szükséges.” Három- és négyéves korú magzataim fél év alatt sajátították el tökéletesen a nyelvet a bolgár óvodában, ahol az egyik dadus Angliából érkezett, így az angolt is tökéletesen bírják. Kedvenc játékuk egy háromdimenziós papír-Samu volt, azaz egy izmokat, belső szerveket ábrázoló ember, akinek szájába egy nyers répát raktunk, és végigkövettük a táplálék útját, nagy nevetések közepette. Az izmok neve latinul volt feltüntetve, így hamarosan ők is latinul fújták azokat. A kislányom a cikkben szereplő Indig Ákoshoz hasonlóan három hónap alatt folyékonyan megtanult latinul beszélni, a nyolcosztályos gimnázium első évében. Gondolom, azért, mert „a különböző agyi funkciók fejlődése során vannak különösen kritikus időszakok, amit az agy kitekintő ablakainak is szokás nevezni. Az idegen nyelvek tanulásának az ablaka például a születés és hatéves kor között van” – tudhattuk meg Czeizel Endrétől. Az én gyerekeim soha nem voltak magántanulók, de nagyon sok különórára kellett és kell hordanom őket. Mert még a jó nevű iskolák sem képesek a különleges képességeket megfelelőn kiaknázni. Úgy gondolom, azzal, hogy akkor tanítottam őket otthon, amikor a legfogékonyabbak voltak, és arra, ami szerintem mindig konvertálható lesz a munkaerőpiacon – a soknyelvűség, a kreativitás, hogy egy adott problémát alkotó módon tudjanak megoldani –, biztosíthatom számukra azt, amit a nagyon gazdagok. A külföldi, jó nevű egyetemeken ugyanis mindig vannak ösztöndíjas helyek, ahová a kevésbé gazdag, okos fiatalokat veszik fel. VANKÓ MAGDOLNA (SZÉKESFEHÉRVÁR) Szerző:
__label__egyház 0.766304 __label__vallás 0.00556492 __label__egyházpolitika 0.00539494 __label__önkormányzat 0.00461957 __label__opera 0.00408014 __label__ökölvívás 0.00371725 __label__kormány 0.00371725 __label__kereszténység 0.00328306 __label__ügyvédek 0.00318268 __label__diplomácia 0.00308537 $$$ __label__geography__magyarország 0.999343 __label__egyház 0.705795 __label__vallás 0.0302246 __label__organization__magyar@@katolikus@@egyház 0.0222962 __label__organization__magyarországi@@református@@egyház 0.0216253 __label__organization__miép 0.0197291 __label__geography__debrecen 0.016413 __label__organization__ftc 0.00858749 __label__geography__szeged 0.00858749 __label__kereszténység 0.00832578 $$$ __label__egyház __label__politika geography__magyarország person__görgey@@géza organization__magyarországi@@református@@egyház genre__portré author__horváth@@zoltán author__lindner@@andrás year__2001 $$$ Görgey Géza $$$ Görgey Géza református lelkész „Az alma néha elgurul a fájától, apámat ugyanis, amikor az MSZMP kilépett belőle, beslukkolta a kisgazdapárt. Engem is kecsegtetett a haverjaival és karrierlehetőségekkel. De én mindig a magam útját jártam” - visz közelebb az egyházkerületének MIÉP-fertőzöttségére figyelmeztető önveszélyes felszólamlásának megértéséhez a Tolna megyei Pálfa a minap felfüggesztett 33 esztendős lelkésze. A Görgey Artúr debreceni ügyvéd leszármazottjától és szemészorvos mamától származó fiú kétségtelenül hamar a maga útját kezdte járni. Tizennégy éves korában már Pesten van, hogy a híres csepeli birkózócsapatban próbálgathassa erejét. Ott iratkozik gimnáziumba, és miközben korosztálybajnokságokat nyer egészen a junior kategóriáig, szépen rajzolgat is. Sőt Gyuri atya segítségével önszántából ismerkedik a katolikus vallás alapfogalmaival. A rendhagyó kamaszkort hasonló folytatás követi: egy fafaragó-iskola elvégzése után szakít a birkózással - „az agyammal bírtam volna, fizikailag azonban már kevésbé” -, és hagyja, hogy őt faragják lelkésszé az őt komolyabb vallási előképzettség nélkül is befogadó debreceni teológiai akadémián: „Nem reformátusként kezdtem oda járni, hanem érdeklődő fiatalként.” Az utolsó évet már ösztöndíjjal Utrechtben végzi, ahol még a judaisztikába is beleássa magát. Amikor 1994-ben visszajön, még elvégzi a Képzőművészeti Főiskolát is, és csak utána lesz kirendeléssel beosztott lelkész Hegedűs Loránt püspök Dunamelléki egyházkerületében, Szekszárdon. De azt is túlságosan nagy városnak érzi, ám még így sem kis küzdelemben tudja leharcolni magát mostani szolgálati helyére. „Van két erdélyi kopónk, kiállítások bajnokai. Több már a diplomájuk, mint nekem. A sportokból mára csak a bokszzsák maradt, meg hogy ugrabugrálok. Ezenkívül ahová érkezem, az az első, hogy megcsinálom a műtermem. És szeretek lelkiismeretesen felkészülni prédikációimra” - jelzi, mi tölti ki pálfai mindennapjait. A napokban avatott, beosztott lelkészként őt segítő feleségével a parókia szolgálati lakásában élő Görgey, aki mellesleg a festészetből most éppen a mesterfokozatot kívánja megszerezni, ha úgy adódik, saját Opel Astráján indul majd egyházi bírái elé. - A Görgeyek, úgy látszik, mindig megosztják a társadalmat. Artúrról máig folyik a vita: realista hadvezér volt-e, avagy nemzetáruló? Újabban meg önt emlegetik, hol mint lelkiismeret-ébresztő lángoszlopot, hol mint felekezetének Júdását... - Attól függ, ki mondja. Mert ugye az egyházkerületből némelyek szerint fizetett ügynök, sőt a New York-Pálfa-Tel Aviv-tengely régiófelelőse vagyok. Én meg azt mondom, hogy azért léptem a nyilvánosság elé, mert a közfigyelem nélkül ki lettem volna szolgáltatva. - De mit ér ez az egész, ha egyházában, a legutóbbi lelkészértekezleten sem mert senki nyíltan ön mögé állni. Hogy érzi magát a ritkuló levegőben? - Hát az eddig sem volt túl sűrű. Nem vagyok egy kapcsolattartós fajta. Egyébként a mostani helyzetet voltaképpen közömbösen élem meg. Mielőtt betoppantak ide, a gyülekezeti terem szószékét fúrtam-faragtam. Éjjel aludni szoktam, délben meg ebédelni. Szóval úgy élek, mint bárki más. - Miközben palástvesztéssel is sújthatják, ami önöknél olyan, mint a piros lap a fociban... - Ha lesz egyházi per, majd elszórakozunk egymással. A csodálatos felfüggesztő határozatot, csúsztatott vádpontokkal, egyetlen aláírással és pecsét nélkül kaptam meg, miközben soha senki eddig nem jelezte, hogy ellenem eljárás lenne folyamatban. A tárgyalást mindenesetre fölveszem magnóra, és viszek magammal ügyvédet is, aki szétcincálja majd a vádakat. - De mi lesz, ha éppen az ön vádjaival lőve vissza, saját pártszimpátiáját firtatják majd? - Egyszerűen nem válaszolok. Egy lelkész ugyanis sose mutassa ki az ilyesmit - ha egyáltalán van neki. Hozzám a kisgazda is, de a szocialista is jöjjön be a templomba. - Micsoda időszerűtlen beszéd?! Igaz, már a hittel is rendhagyó módon jött össze: nem az önt kezdetben vezetgető Gyuri atya katolikus egyháza felé vette az irányt... - Miért kellett volna éppen oda mennem? Amíg az ember tiszta, addig ökumenikus. Utána esetleg elrontják, azután ismét eljut egy szintre, akkor megint ökumenikus. A kettő közötti állapot a veszélyes. Egyébként is én akkoriban még csak érdeklődtem, és leginkább festő akartam lenni.. - Aztán némi fafaragás után elment Debrecenbe teológiát hallgatni. Odakinn, a hétköznapokban még dúlt a Kádár-rezsim. Mit szóltak a döntéséhez odahaza? - Apám inkább szerette volna, ha ügyvéd leszek, de ezt sem bánta. Sőt utóbb, amikor a képzőművészetire mentem, azt mondta, hogy a művész az bohóc, soha sincs pénze, és csak pucér nőket festeget. Szóval akkor már inkább lelkész legyek, mert az sokkal komolyabb. - Az lett. Ráadásul éppen Hegedűs Loránt püspök kiskertjében. Direkt kereste a bajt? Hiszen az ő régiója köztudomásúan sok tekintetben különbözik a többi egyházkerülettől... - Hát, szerelmesek persze sosem voltunk egymásba. Amikor az egyházmegyei lelkészértekezleten be kellett mutatkozni, meg is kérdezték tőlem, aki ugye a Tiszántúlon végeztem a teológiát, hogy miért ebben az egyházkerületben akarok elhelyezkedni. Nem értettem. Később állt össze a kép, amikor a MIÉP-aktivistáktól hallottam mondogatni, hogy a „debreceniek mind komcsik”. - Néhány szótlanabb kollégája titokban talán irigyli bátorságát. De nyilván arra is gondolnak, hogy ha egyházi vonalon ellehetetlenítenék, még mindig ott van a festészet... - Na hiszen! Volt ugyan két-három kiállításom, a sárospataki református templomban, a Baumax cég szervezésében Bécsben... De ha a feleségem nem menedzselne, magamtól biztosan nem járnék utána. Szerintem ugyanis egy kép főként azért készül, mert megcsinálni jó. Eladni sem óhajtottam soha egy festményemet sem. Ajándékozni viszont szoktam. - Mostanában viszont önt festik ilyennek-amolyannak. Pedig problémája lehetett már azelőtt is. Például amikor első szolgálati helyén, Szekszárdon tudomására jutott, hogy a lelkészt korábban azért „tanácsolták” el, mivel zsidó származásúnak gyanították... Elképzelhető ilyesmi a református egyházban? - Egyes MIÉP-közeli egyháztagok négyszemközti magánbeszélgetéseken valóban ezt hozták fel vádpontként az illető ellen. Hozzátéve, hogy ne sajnáljam, mert csak egy zsidó. - Ezért hagyta volna ott Szekszárdot? Netán hebraisztikai érdeklődése keltett gyanút? - Nem üldözött el senki. Magam jöttem el, mert mindig is falusi lelkész akartam lenni. Erős szempont volt, ha maradok, nem jut elég időm a festésre. Taníthattam volna hittant éjjel-nappal, egy idő után pedig akár feljebb is léphettem volna, de ez nem izgatott. „Az ilyen nem normális” - mondták paptársaim. Ezek szerint nem is vagyok az. - Ezért vagy másért, hatalmas követ dobott az állóvízbe, és nem tudni, hogy az így támasztott hullámok nem éppen önt sodorják-e majd el. - Minek izgassam magam előre? Lekötné a szellemi energiáimat, miközben festenem, barkácsolnom kell, a kutyáimmal foglalkoznom... Ha megjön a papír, majd biztosan tudom, mit kell tennem. De inkább azt várom, hogy jövőre lecserélődik ez a garnitúra. - Derűlátás nélkül mit sem ér a hit. Viszont ha úgy alakul, ahogyan reméli, biztosan lesz, aki majd azt mondja: az egészet te kezdted, akkor állj is az élre - vagy legalábbis valahová előre. Vállalná? - Egyáltalán nem akarnám, hogy mondjuk egyházmegyei főjegyző legyek. Akkor már szívesebben maradok pálfai gyalogpapocska... Lindner András-Horváth Zoltán
__label__belpolitika 1.00001 __label__pártpolitika 0.531219 __label__politika 0.507822 __label__kormány 0.22271 __label__korrupció 0.136618 __label__pártfinanszírozás 0.0675567 __label__országgyűlési@@választás 0.0534133 __label__kormánykoalíció 0.0534133 __label__kormányválság 0.0259674 __label__választási@@kampány 0.0259674 $$$ __label__belpolitika 1.00001 __label__geography__csehország 0.998362 __label__pártpolitika 0.855861 __label__politika 0.665421 __label__kormány 0.348655 __label__korrupció 0.314061 __label__person__babis 0.314061 __label__organization__polgári@@demokrata@@párt@@(csehország) 0.164526 __label__person__fico 0.132974 __label__pártfinanszírozás 0.119213 $$$ __label__belpolitika __label__országgyűlési@@választás geography__csehország genre__cikk author__tálas@@andrea year__2013 $$$ Hatalomváltásra készülő Csehország, Ütött az óra $$$ Hatalomváltásra készülő Csehország Ütött az óra Nagy esélyük van a cseh szociáldemokratáknak, hogy hét év után visszatérjenek a hatalomba, mert a választóknak elegük lett a jobboldali kormányok megszorításaiból, korrupciós botrányaiból. Progresszív adózás az egykulcsos személyi jövedelemadó helyett, társaságiadó-emelés, szektorális különadók, magasabb minimálbérek és nyugdíjak – ezt ígéri a cseheknek Bohuslav Sobotka szociáldemokrata pártelnök, a hétvégi előrehozott parlamenti választások megnyerésére legesélyesebb kormányfőjelölt. A szociáldemokraták legutóbbi regnálása idején pénzügyminiszter, jogi végzettségű Sobotka elutasítja a csaknem két cikluson át kormányzó jobboldali koalíciónak a költségvetési hiány leszorítását célzó politikáját, és új irányt venne. A pártját két éve vezető, 41 éves Sobotka a konjunktúra ösztönzésében bízik, az állami beruházási programok beindításával állítaná növekedési pályára a recesszióval küszködő gazdaságot. A megszorításokba belefáradt, a jobboldaltól a korrupciós botrányok miatt elfordult választóknak Sobotka épp azt ígéri, amit hallani akarnak. Szavainak hitelét az sem kérdőjelezi meg, hogy a Hospodarske noviny gazdasági napilap elemzője felidézte: 2002-ben Sobotka friss pénzügyminiszterként azt találta mondani, hogy más a kampány és más a tényleges gazdasági helyzet megkívánta felelős kormányzás. Népszerűségének az sem árt, hogy a brnói és ostravai autópálya mentén elhelyezett, állítólag külföldi megbízó által fizetett plakátokon gúnyolják. Bányászsisakban ábrázolják, amint azt mondja: „Tudom, mit kell tenni. Fiatal korom óta keményen dolgozom a parlamentben.” Az ironikus felirat arra utal, hogy Sobotka nem ismeri a valóságot, soha nem dolgozott, amióta az eszét tudja, politizál, 1989-től párttagként, majd 2006-tól képviselőként. A szociáldemokraták kormányra kerülésük esetén a gazdagok terheit növelnék, a havi 100 ezer korona (1 korona = 11 forint) fölötti jövedelmekre 38 százalékot vetnének ki a jelenlegi 15 százalékos egykulcsos adóval szemben. A magasabb terhekből kijutna a közvélemény-kutatásokat hosszú ideje biztosan vezető ellenzéki párt szerint túl magas profitrátával dolgozó energiaszolgáltatóknak, a távközlési cégeknek és a bankoknak. Ők a két százalékponttal 20 százalékra emelni tervezett társasági nyereségadó helyett akár 30 százalékot is fizethetnének. A szocdemek az adóemelésekből és a reményeik szerint a tavalyi visszaesés után legalább 2 százalékos idei gazdasági növekedésből finanszíroznák a költségvetési hiány közel harmadára rúgó, 44 milliárd koronára becsült ígéreteiket. A minimálbért 2018-ig fokozatosan 8500 koronáról 12 ezerre emelnék, a gyógyszerek 15 százalékos áfáját csökkentenék, szociális, oktatási és egészségügyi célokra pedig a jobboldali kormányoknál sokkal többet áldoznának. Ígérgetésben a fegyelmezett, újabban fiatalokkal bővülő szavazóbázissal rendelkező kommunisták tesznek csak túl rajtuk. „A néppel, a párttal” szlogennel futó kampányukban mindent megígérnek, nem törődve azzal, hogy a megvalósítás 92 milliárd koronába kerülne. A programjuk – leszámítva az euroszkeptikus és a NATO-ból való kilépést hangoztató külpolitikát – a szociáldemokratákéhoz igen közel áll. Az ellenzékben egymást igen megértő két baloldali párt kormányzati együttműködése sem kizárt. A szocdemek ezt akkor tartják elképzelhetőnek, ha egyedül nem szereznek többséget, aminek elég nagy a valószínűsége. A rendszerváltás óta eddig minden politikai erő által negligált kommunista pártra azonban nem koalíciós partnerként, hanem esetleges kisebbségi kormányuk külső támogatójaként számítanak. Választhatják még a politikában tapasztalatlan, ám hatalmi ambícióban erős Andrej Babisnak, a második leggazdagabb, szlovák származású cseh vállalkozónak a két éve létrehozott pártját, az Elégedetlen Polgárok Akcióját, amelynek rövidítése, az ANO igent is jelent. Babis, aki legutóbb a két meghatározó napilapot magába foglaló médiacéget is megvette, pártjával üstökösként száguld, 12–14 százalék körüli eredményre számíthatnak. Programjuk egyvalamiről, a korrupció felszámolásáról, a politika megtisztításáról szól, és az elcsépelt lózung, úgy tűnik, ha egy pénzes kívülálló hangoztatja, jól eladható. Ezzel a jelszóval a legutóbbi választáson is bejutott már párt a parlamentbe. A jobboldali koalícióban helyet kapott Közügyek azonban egyes tagjainak korrupt ügyei, hatalmi rivalizálásai nyomán szétesett, a maradványaiból létrejött szerveződések pedig esélytelenek arra, hogy újból mandátumot szerezzenek. A korrupcióba kapaszkodik a jobboldali kormány külügyminisztere, Karel Schwarzenberg pártja, a TOP 09 is, és megpróbál úgy tenni, mintha három évig részt sem vett volna a Polgári Demokrata Párt (ODS) vezette – Petr Necas pártelnök-kormányfő és kabinetfőnöke, Jana Nagyova korrupciós és lehallgatási botrányába belebukott – koalícióban. A januári elnökválasztáson is indult, a baloldali populista Milos Zemannal szemben kevéssel alulmaradt liberális-konzervatív Schwarzenberg pártja választási plakátjain a tettre kész, gonoszokkal leszámolni képes James Bond alteregójaként, 009-es ügynökként jelenik meg, „Köztársaságunk szolgálatában” szlogennel. A néhai Václav Havel liberális politikáját továbbvivő, 75 éves politikus taktikája bejött, sikerült elhatárolnia magát a polgári demokratáktól. A jobboldali szavazók mentsvárává előlépett TOP 09 biztos befutó. A fiatalok körében idős kora ellenére rendkívül népszerű Schwarzenberg keményen támadja Zeman államfőt, azzal vádolja, hogy messze túllépi elnöki hatáskörét, ahelyett hogy a pártok fölött álló, semleges álláspontot képviselne. Zeman még csak nem is ügyel a látszatra. A nevével fémjelzett, részben a szociáldemokraták szakadárjaiból alakult Polgári Jogok Pártja–Zemanek (SPOZ) mellett kampányol, és nyíltan arra szólítja fel a választókat, hogy a SPOZ-ra adják voksukat. Úgy tűnik, az államfőségéből fakadó népszerűsége nem ragadt át a pártra, amelynek támogatottsága az 5 százalékos bejutási küszöb körül mozog. Pedig Zeman nem titkoltan abban bízik, hogy a SPOZ elegendő szavazatot szerez ahhoz, hogy egykori pártja, a szociáldemokraták koalíciós partnere legyen, és akkor komoly befolyása lehet a kormányra, amit Sobotka szívesen elkerülne. A Necas-kormány bukása a politikai süllyesztő szélére sodorta a 2006 óta válságok sorát túlélő ODS-t. Pedig a kormány vesztét előidéző vádak a szakadár képviselők megvesztegetéséről nem bizonyosodtak be, a politikusokat szabadon engedték, és vádemelésre sem került sor. Necas kabinetfőnökének törvénytelen lehallgatási ügyében azonban még folyik a vizsgálat. A pártelnökségről is lemondani kényszerült politikus időközben elvált, a feleségét megfigyeltető szeretőjét, Nagyovát pedig nőül vette. A rendszerváltás utáni cseh politika meghatározó személyisége, Václav Klaus által 1991-ben létrehozott, sokáig a jobboldal vezető erejének számító ODS történetének legrosszabb eredményére számíthat, szegényes, erőtlen kampányának szlogenje is csak azt sulykolja: A jobboldalt választom. TÁLAS ANDREA
__label__mezőgazdaság 0.934405 __label__termelői@@ár 0.0124417 __label__zöldségtermesztés 0.0100236 __label__zöldségpiac 0.00807199 __label__kereskedelem 0.00649827 __label__gyümölcspiac 0.00137703 __label__árindex 0.000765406 __label__felvásárlási@@ár 0.000427316 __label__sütőipar 0.000402042 __label__textilipar 0.000402042 $$$ __label__geography__magyarország 1.00001 __label__zöldségtermesztés 0.187143 __label__organization__zapatista@@felszabadítási@@hadsereg 0.00885735 __label__termelői@@ár 0.00807199 __label__ár 0.00491541 __label__zöldségpiac 0.00338661 __label__organization__univer 0.00338661 __label__organization__metro@@kereskedelmi@@kft. 0.00289958 __label__sütőipar 0.00272499 __label__mezőgazdaság 0.00199777 $$$ __label__infláció __label__mezőgazdaság geography__magyarország genre__hír year__2006 $$$ Magasba törő agrárárak. $$$ ß Magasba törő agrárárak. 2006 első fél évében a mezőgazdaságban a termelői árak 5,7 százalékkal növekedtek az előző év azonos időszakához viszonyítva, ezen belül a zöldségfélék 13,5, a gyümölcsök 9,2, a gabonafélék 9,8 százalékkal drágultak. A burgonya ára egy év alatt 58,8 százalékkal ugrott meg, ám tudni kell, hogy egy évvel ezelőtt nagyjából a fele volt a megelőző esztendőben mért árszintnek. = javulás, = romlás Ý = javulás, ß = romlás
__label__internet 1.00001 __label__szoftveripar 0.685959 __label__informatika 0.453272 __label__fúzió 0.0803675 __label__pénzügy 0.00125484 __label__pénz-@@és@@tőkepiac 0.0010105 __label__információszolgáltatás 0.00071967 __label__számítógépes@@bűnözés 0.00071967 __label__tőzsde 0.000598409 __label__e-kereskedelem 0.000497857 $$$ __label__internet 1.00001 __label__organization__yahoo! 0.607673 __label__szoftveripar 0.52343 __label__informatika 0.453272 __label__geography__usa 0.262852 __label__fúzió 0.233716 __label__organization__microsoft 0.0780882 __label__organization__twitter 0.0222962 __label__organization__time@@warner 0.0136468 __label__organization__netscape@@communications 0.00971848 $$$ __label__fúzió __label__informatika __label__internet geography__usa organization__microsoft organization__yahoo! genre__hír year__2008 $$$ Yahoo-huzavona $$$ Yahoo-huzavona New Yorkban hétfőn 15 százalékkal zuhant a Yahoo internetes portál részvényárfolyama, miután a hét végén a Microsoft szoftveróriás visszalépett a cég megvásárlásától. A Microsoft február elején 31 dollárt kínált a Yahoo részvényeiért, ezt később 33-ra emelte, ám Jerry Yang, az internetes társaság társalapítója és irányítója 37 dollárt tartott volna elfogadhatónak. Az eredeti ajánlat az akkori aktuális árfolyamnál 60 százalékkal magasabb volt, és a Yahoo két legnagyobb külső intézményi tulajdonosa 34 dollárért túl is adna részesedésén, így kedden Yang már nem zárta ki, hogy folytatódhatnak a tárgyalások. A Yahoo a keresőjéről ismert Google-lal próbálja összehangolni internetes hirdetési tevékenységét, de a Time Warner médiabirodalom is eladná AOL-portálját a Yahoo 20 százalékos részvénypakettjéért. Megegyezés hiányában a Microsoft is bejelentkezhet az AOL-ért, hogy csökkentse hátrányát az internetes alkalmazásokban és online hirdetési bevételekben a Google-lal szemben, amely megjelenése óta a Yahoo kárára is növelte piaci jelenlétét.
__label__belpolitika 1.00001 __label__kormány 0.384922 __label__köztársasági@@elnök 0.268951 __label__elnökválasztás 0.212079 __label__nacionalizmus 0.0222962 __label__országgyűlési@@képviselő 0.0222962 __label__politika 0.019134 __label__országgyűlési@@választás 0.0132328 __label__történelem 0.00670285 __label__kormányalakítás 0.00574025 $$$ __label__belpolitika 1.00001 __label__geography__szerbia 0.99479 __label__elnökválasztás 0.771854 __label__kormány 0.294225 __label__köztársasági@@elnök 0.109716 __label__nacionalizmus 0.0656148 __label__person__marina 0.0488678 __label__geography__montenegró 0.0446909 __label__person__tadics 0.0433758 __label__politika 0.0396488 $$$ __label__belpolitika __label__politika geography__szerbia person__nikolics person__tomiszlav genre__cikk genre__keretes year__2011 $$$ Tomiszlav Nikolics: csetnik vajdából államfőjelölt $$$ Tomiszlav Nikolics: csetnik vajdából államfőjelölt Első lehet az örök másodikból a jövő évi szerbiai parlamenti választáson Tomiszlav Nikolics. A közvélemény-kutatásokban toronymagasan az élen áll ugyanis az általa vezetett Szerb Haladó Párt (SZNSZ) és a köré szerveződött koalíció. Az 59 éves Nikolics évtizedek óta szeretne győzni, és az első hely megszerzése érdekében most sorra tagadja meg nézeteit. A politikai pályafutásának első két évtizedét különféle szélsőséges nacionalista pártokban eltöltő politikus korábban az egyebek mellett Bosznia felére és Horvátország harmadára kiterjedő Nagy-Szerbia elkötelezett harcosa volt. Emellett beléptette volna hazáját az Orosz–Belorusz szuperállamba, hogy harcra keljen az Egyesült Államok és az EU hegemóniája ellen. Miután 2008-ban elhagyta a Nemzetközi Törvényszék hágai fogdájában ülő Vojiszlav Seselj nevével fémjelzett Szerb Radikális Pártot, és létrehozta az SZNSZ-t, hirtelen pacifista integrációbarát lett belőle. Már nem akar háborúzni Koszovóért, elismeri Horvátország határait, belépne az EU-ba, és keresi a vajdasági magyarok barátságát is. A jelek szerint nem eredménytelenül, Szerbiában és Brüsszelben is kezd szalonképessé válni. Pedig 1993-ban még azzal büszkélkedett, hogy személyesen Seselj nevezte ki csetnik vajdának, mert Szlavóniában megmutatta, miként kell harcolni a szerbség ellenségeivel. Mára viszont feledékennyé vált, csak arra emlékszik határozottan, hogy jelen volt a harctéren, ám egyetlen lövést sem adott le. A szerb ipar fellegvárában, Kragujevacban született Nikolics élete első felében szűkebb pátriájában mozgott, s bár az építésztechnikusi végzettség megszerzése után nem sikerült befejeznie a jogi egyetemet, több mint egy évtizedig egyik vezetője volt a városi szolgáltatóvállalatnak. Mivel hozzá tartoztak a temetők is, ellenfelei gyorsan ráragasztották a „Tomo, a sírásó” gúnynevet. Sokan még ma is így ismerik, pedig arról is híressé vált, hogy a Balkán történetében ő volt a legrövidebb ideig parlamenti elnök, mindössze öt napig, és az is ő volt, aki három héttel a Zoran Gyingyics szerb miniszterelnök életét kioltó 2003. márciusi merénylet előtt figyelmeztette a sportsérülése miatt lesántult kormányfőt: figyeljen, mert Joszip Broz Tito volt jugoszláv vezetőnek is baja volt a lábával a halála előtt. Az idegen nyelveket nem beszélő, kétgyermekes Nikolics háromszor is indult a szerbiai elnökválasztáson, ám mindig csak másodiknak futott be, pedig 2003-ban, 2004-ben, majd 2008-ban is ő diadalmaskodott az első fordulóban. Csakhogy a radikális jelölt esetleges győzelmétől megrettent választók a második körben inkább éppen aktuális ellenfelét, legutóbb a Nikolics által usztasának nevezett Borisz Tadicsot támogatták. A karizmatikusnak és energikusnak a legjobb akarattal sem nevezhető Nikolicsnak akkor is csupán a másodhegedűsi szerep jutott, amikor a radikális párt 1999-ben csatlakozott a szerbiai, majd a jugoszláviai kormánykoalícióhoz: mindkét kabinetben miniszterelnök-helyettesként tevékenykedett. A szocialistákkal való szövetség megkötésében nem akadályozta meg, hogy hat évvel korábban, a baloldali párt országlása idején három hónapra börtönbe zárták, mert részt vett egy engedély nélküli tüntetés megszervezésében. A sok második hely mellett Nikolics azért valamiben első helyre került a szerbiai parlament képviselői között: ő az egyetlen, aki 1992 óta minden választáson mandátumot szerzett. A Szerbiát rendszeresen járó politikus fő kikapcsolódása a könyvírás, eddig 13, főként politikai témájú kötettel gazdagította hazája irodalmát.
__label__sajtó 0.196836 __label__média 0.0251888 __label__fejvadász@@cégek 0.00226185 __label__sajtópiac 0.00146506 __label__lapterjesztés 0.00142036 __label__multimédia 0.00107496 __label__műszeripar 0.0010105 __label__üzleti@@etika 0.0010105 __label__kereskedelem 0.000979752 __label__óraipar 0.000839589 $$$ __label__geography__magyarország 1.00001 __label__organization__chemol@@travel 0.0106625 __label__organization__műszertechnika@@holding@@rt. 0.0106625 __label__organization__kartago@@tours 0.00971848 __label__organization__d-e-g@@lapkiadó@@kft. 0.00758724 __label__organization__duna-dráva@@mészművek@@kft. 0.00735583 __label__organization__magyar@@könyvklub@@marketing@@bt. 0.00649827 __label__organization__uhu@@kft. 0.00649827 __label__organization__est@@média@@kft. 0.00610756 __label__organization__nagykanizsai@@téglagyár@@kft. 0.00539494 $$$ __label__fúzió __label__sajtó geography__magyarország organization__dm@@hungary@@kft. organization__pannon@@lapok@@kft. organization__westdeutsche@@allgemeine@@zeitung genre__hír year__2005 $$$ DM Hungary: háromnegyedes Pannon Lapok-többség. $$$ DM Hungary: háromnegyedes Pannon Lapok-többség. A szórólap- és prospektusterjesztéssel foglalkozó DM Hungary Lapterjesztő Kft.-ben (DMH) egyik magyarországi leányvállalatán, a Pannon Lapok Társasága Kft.-n keresztül 75 százalékos többséget szerzett a német WAZ médiacsoport (amelyhez a HVG is tartozik). A 43 millió forintos törzstőkéjű DMH-ban kisebbségi tag maradt az eladó Budapesti Piac Kereskedelmi Rt. (13,84 százalék) és Furulyás Mátyás operatív ügyvezető igazgató (11,16). Az 1995-ben alapított kft jelenlegi kapacitásával évente 350 millió kiadványt juttathat el a háztartásokba. A cég a 2003-as évet 794 millió forintos nettó árbevétel mellett 66 milliós veszteséggel zárta, tavalyi forgalma 1,009 milliárd forint volt.
__label__belpolitika 0.999364 __label__északír@@konfliktus 0.917313 __label__zavargások 0.867046 __label__helyhatósági@@választás 0.228166 __label__vallás 0.129413 __label__autonómia 0.0566624 __label__természeti@@katasztrófa 0.0267693 __label__állami@@ünnep 0.0216253 __label__nemzetiségek 0.0216253 __label__kormányválság 0.0185566 $$$ __label__geography__nagy-britannia 0.989682 __label__geography__észak-írország 0.968866 __label__északír@@konfliktus 0.685959 __label__belpolitika 0.585111 __label__zavargások 0.0780882 __label__demonstráció 0.0351548 __label__nemzetiségek 0.0229874 __label__vallás 0.0140736 __label__helyhatósági@@választás 0.0124417 __label__autonómia 0.0120638 $$$ __label__északír@@konfliktus __label__terrorizmus __label__vallás __label__zavargások geography__észak-írország geography__nagy-britannia genre__hír year__1998 $$$ Feszültség Észak-Írországban $$$ Feszültség Észak-Írországban Ha kell, a végsőkig kitartunk – hangsúlyozták hétfőn is az észak-írországi Portadown előtt július 5-e óta táborozó és a hidegre fordult időjárással is dacoló protestáns Orániai Rend tagjai, akik a rendfenntartó erőkkel farkasszemet nézve azt akarják kikényszeríteni, hogy felvonulásuk áthaladhasson a város katolikus negyedének főutcáján. Az időközben néhány száz fősre apadt társaság hajthatatlanságát az sem enyhítette, hogy – gyaníthatóan protestáns szélsőségesek – vasárnap reggel a Belfasttól 65 kilométerre fekvő Ballymoneyban rágyújtották a házat egy katolikus családra, s a tűzben három kisgyerek meghalt, hétfőn pedig egy másik városban 225 kilogrammos, autóba rejtett bombát hatástalanítottak. A gyilkosságot elítélte ugyan a Londonhoz hű protestáns unionisták meneteit szervező Orániai Rend is, makacsságukat ugyanakkor nem enyhítette, hogy több száz tagjuk hétfőn reggel a csöndesen tiltakozó helybéliek között áthaladhatott Belfast katolikusok lakta negyedén. A Rendre megpróbált hatni Tony Blair brit miniszterelnök, valamint Észak-Írország minap megválasztott protestáns első minisztere, David Trimble és helyettese, a katolikus Seamus Mallon is. Az utóbbi napok eseményei, a portadowni tiltakozás, illetve a hétfő éjszaka is folytatódott szórványos összecsapások veszélybe sodorták a többségi protestánsok és a kisebbségi katolikusok hatalommegosztását szabályozó nagypénteki békemegállapodás eredményeit.
__label__ingatlan 0.679189 __label__börtön 0.152042 __label__állami@@ingatlan 0.115971 __label__büntetés-végrehajtás 0.112805 __label__ppp 0.0875738 __label__önkormányzati@@vagyon 0.0341104 __label__állami@@vagyon 0.028446 __label__magánszektor 0.0259674 __label__befektetés 0.0169249 __label__szövetkezet 0.0103382 $$$ __label__geography__magyarország 1.00001 __label__ingatlan 0.904661 __label__állami@@vagyon 0.233716 __label__ppp 0.136618 __label__állami@@ingatlan 0.0827073 __label__organization__kincstári@@vagyoni@@igazgatóság 0.0675567 __label__börtön 0.0384762 __label__befektetés 0.0293222 __label__magánszektor 0.0216253 __label__kollégium 0.0120638 $$$ __label__börtön __label__ingatlan __label__közbeszerzés __label__ppp geography__magyarország organization__büntetés-végrehajtás@@országos@@parancsnoksága genre__cikk author__mink@@mária year__2005 $$$ FIASKÓ A BÖRTÖNTENDEREN, Halasztott ítélet $$$ FIASKÓ A BÖRTÖNTENDEREN Halasztott ítélet Első nekifutásra belebukott a Büntetés-végrehajtás Országos Parancsnoksága a magántőke bevonását célzó tiszalöki börtöntenderbe. A kiforratlan konstrukcióban még az is tisztázatlan, miképp kerülhet az állam tulajdonába az ingatlan. Kudarccal végződött a múlt héten az első magyarországi ppp-s konstrukcióban meghirdetett (vagyis a magántőke és az állam együttműködésén alapuló) börtönépítési pályázat, holott kedvező ajánlatból nem volt hiány. A versenyben maradt három pályázó közül a Kész Kft. 16,7 milliárd forintért, az OTP Ingatlan Rt. vezette konzorcium 19,9 milliárdért, míg a Wallis Rt. konzorciuma 19,7 milliárd forintért vállalta volna a Tiszalökre tervezett új, 700 fős börtön megépítését, valamint annak 15 évre szóló üzemeltetését. A kiírás szerint mindezért a kormánynak nem egy összegben kellett volna fizetnie, hanem éves fix szolgáltatási díj formájában 2006-tól 15 éven át törlesztett volna a befektetőnek (HVG, 2004. október 23.). Az ajánlatok alapján ráadásul a díj jóval kevesebbre kerekedett, mint amivel a kabinet kalkulált. A régóta halogatott börtönberuházásnak zöld utat engedő tavalyi kormányhatározat ugyanis 2004. január 1-jei áron számolva évi 1,9 milliárd forintban maximálta a befektetőnek kifizethető szolgáltatási díjat, ami a mostani árajánlatok alapján 1,1-1,3 milliárd forintra tehető. Meglepő felfedezést tett azonban az eredményhirdetés előtti pillanatokban a bírálóbizottság: nem az ajánlatokkal vagy a pályázók pedigréjével volt baj, hanem az államról derült ki, hogy nem partiképes, azaz az ajánlatkérő Büntetés-végrehajtás Országos Parancsnoksága (BVOP) a finisre sem tudta precízen tisztázni a tulajdoni viszonyokat. A tender eredménytelenségét hírül adó sajtóközleményben homályosan megfogalmazott indoklásból nem egykönnyen hámozható ki, mi is történt valójában. A BVOP magyarázata szerint a „létesítés helyéül szolgáló (...) ingatlan földhasználati joggal történő megterhelésének jogszabályai nem teljesültek”, továbbá „a kincstári vagyon jogszerű használatához szükséges vagyonkezelői kijelölés nem történt meg”. Pedig Tiszalök önkormányzata már idén februárban térítésmentesen állami tulajdonba adta a város határában lévő 12 hektárnyi földet, amelyet azóta a tulajdoni lap szerint a magyar állam birtokol, vagyonkezelője pedig a BVOP. Az ügyletre azonban a mai napig nem adta áldását a tulajdoni ügyekben az államot képviselő Kincstári Vagyoni Igazgatóság (KVI). Nem is teheti. Földterület, szántó, legelő esetében ugyanis nem a KVI az illetékes kijelölő szervezet, hanem egy 2001 óta hatályos törvény szerint a Nemzeti Földalapkezelő Szervezet. Sugár László, a KVI vezérigazgató-helyettese a HVG-nek megjegyezte, ők már hónapokkal korábban felhívták erre a BVOP figyelmét, de az érthetetlen makacssággal továbbra is őket bombázta beadványaival, még az eredményhirdetés előtt három nappal is nekik küldte meg aláírásra a szerződéstervezetet. A BVOP bicskája nem csupán az önkormányzattól kapott föld jogszerű átírásába tört bele. A HVG információja szerint máig nem sikerült tisztázni azt sem, hogy a 15 éves futamidő után ki lesz a börtön tulajdonosa: az állam vagy a befektető. Ha ugyanis a nyertes pályázóval kötött szerződésben a BVOP bebiztosítaná magát, és opciós jogot kötne ki a vételre, a megállapodásban a szolgáltatási díjon túl az ingatlan vételárát is fel kellene tüntetnie. Ezzel viszont az állami forrásokat megkímélő ppp-s beruházás voltaképpen nyomban kölcsönszerződéssé lényegülne át, vagyis az ingatlan 10 milliárd forintra tervezett költsége után még az idén be kellene fizetnie a BVOP-nak az utána járó 25 százalékos áfát, és annak összegével a börtönépítés mégiscsak megnövelné a költségvetés hiányát. Márpedig a kormány tavaly éppen azzal a feltétellel egyezett bele a két új - a tiszalöki mellett a Szombathelyen létesülő - fegyház építésébe, hogy azok költségei nem növelhetik a deficitet. A BVOP most rohamtempóban keresi a megoldást, azt követően pedig új, gyorsított, meghívásos közbeszerzési eljárást indít, amelyre ismét meghívja az egyelőre hoppon maradt cégeket. A pályázat lefújásával érdekes helyzet alakult ki, vélik a pályázók, akik szerint az sem kizárt, hogy lesz, aki meggondolja magát, és visszalép. De az is benne van a pakliban, hogy a malőrrel a BVOP még jól is jár. A befektetők ugyanis már ismerik egymás lapjait, legalábbis konkurenseik árajánlatát, így az OTP Ingatlan Rt. és a Wallis Rt. vesztésre állt konzorciuma váratlan lehetőséget kapott, hogy egy újabb ajánlattal a mostani tenderen nyertesnek tűnt Kész Kft. alá vágjon. Ez persze nem lesz könnyű. A BVOP ugyanis a befektetőktől a nyugat-európai előírások betartását követelte meg, amelyek a jelenlegi börtönviszonyokhoz képest már-már luxusállapotokat eredményeznének az új létesítményben. Az előírások szerint a zárkákban 3 négyzetméternyi mozgásteret kell biztosítani a rabok számára. Ennek a meglévő, összesen 32 magyarországi büntetés-végrehajtási intézmény egyike sem képes eleget tenni: a helykihasználás most 146 százalékos. A legzsúfoltabbak egyikének számító balassagyarmati fegyházban például ennél is rosszabb a helyzet, ott egy fogva tartottra csupán 0,8 négyzetméter szabad terület jut. Az új intézményben egyszemélyes celláknak is lenniük kell, minden zárkába tévét tesznek, szintenként edzőtermet kell kialakítani, és a befektetőnek helyiséget kell építenie a rabok vallásgyakorlásához, a füvesített udvaron pedig sportpályát kell létesítenie. A nyertes cég feladatai közé tartozik majd a konyha üzemeltetése is. Ez utóbbinál meg kell oldania a cukorbetegek, a vegetáriánusok speciális táplálását, sőt a kóser étkezést igénylők vagy a muzulmán vallást gyakorlók kéréseit is teljesíteni kell. Az állam mindemellett a nyertesre lőcsöli az elítéltek foglalkoztatását, amitől igencsak fáj a pályázók feje. Úgy tudni, az abból származó nyereségen a BVOP-val kellene osztozni, bár aligha lesz miből sápot húzni. A pályázók a HVG információi szerint a kötelező foglalkoztatást nullszaldósra tervezik: olyan cégeket igyekeznek partnerként megnyerni, amelyek a heterogén összetételű, ám olcsó munkaerő fejében - az elítéltek után nem kell például társadalombiztosítási járulékot fizetni - hajlandók Tiszalökre települni és egyszerű, összeszerelő jellegű munkát adni a raboknak a börtön területén. A foglalkoztatáshoz a helyi önkormányzat is komoly reményeket fűz. Az elítéltek őrzése ugyanis továbbra is állami feladat marad: a tiszalöki börtön 700 fogva tartottjára 280 fegyőr vigyáz majd, akiknek bérét (összesen évi 840 millió forintot) a büdzsé állja. A fegyőröket a településről, illetve annak környékéről toborozza majd a BVOP. A mintegy 16 százalékos munkanélküliséggel küzdő Tiszalökön már most nagy a tülekedés a fegyőri állásért: az önkormányzat, hogy növelje a helybeliek esélyeit, idén ősztől a fegyőrködést előkészítő biztonsági- és vagyonőrképző tanfolyamot indít. MINK MÁRIA
__label__pénzügy 0.991433 __label__biztosítás 0.00114357 __label__biztosítótársaság 0.000427316 __label__társadalom 1e-05 __label__kultúra 1e-05 __label__gazdaság 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__pénzügy 1.00001 __label__organization__fertőrákosi@@barlangszínház 0.00034535 __label__geography__európai@@unió 1e-05 __label__politika 1e-05 __label__geography__usa 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 $$$ __label__biztosítás geography__magyarország genre__mellékletcímlap year__2003 $$$ MELLÉKLET A BIZTOSÍTÓKRÓL, A helyzet kulcsai $$$ MELLÉKLET A BIZTOSÍTÓKRÓL A helyzet kulcsai mc0345.pdf
__label__amnesztia 0.986373 __label__egyházi@@adó 0.0149671 __label__alternatív@@katonai@@szolgálat 0.0140736 __label__mesterséges@@megtermékenyítés 0.00318268 __label__enciklika 0.00240673 __label__végkielégítés 0.00233316 __label__egyházi@@vagyon 0.00187757 __label__alkotmánymódosítás 0.00182021 __label__közgyógyellátás 0.00176461 __label__protokoll 0.00125484 $$$ __label__geography__magyarország 1.00001 __label__amnesztia 0.907322 __label__büntetés-végrehajtás 0.0953595 __label__alternatív@@katonai@@szolgálat 0.0446909 __label__jövedelemadó 0.00371725 __label__organization__történeti@@hivatal 0.00289958 __label__halálbüntetés 0.00165848 __label__egyház 0.00160785 __label__person__binder@@györgyi 0.00133502 __label__adóellenőrzés 0.00129431 $$$ __label__amnesztia geography__magyarország genre__táblázat year__1997 $$$ Adatok a kegyelmi eljárásokról $$$ Adatok a kegyelmi eljárásokról Táblázat: Év Kérelmezők száma Kegyelemben részesültek száma Elutasítási arány (százalék) 1990* 1373 307 77,6 1991 1641 277 83,1 1992 1304 133 89,8 1993 957 113 88,2 1994 752 98 87,0 1995 103 128 87,6 1996 935 47 95,0 *A júliusi közkegyelem folytán mentesítettek adatai nélkül. Forrás: Köztársasági Elnöki Hivatal, Igazságügyi Minisztérium