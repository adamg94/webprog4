__label__tudomány 0.977033 __label__innováció 0.843905 __label__tudományfinanszírozás 0.718604 __label__állami@@támogatás 0.679189 __label__gyógyszeripar 0.019134 __label__egészségügy 0.0116973 __label__agyelszívás 0.00782589 __label__felsőoktatás 0.0062999 __label__aláírásgyűjtés 0.00556492 __label__oktatás 0.00447838 $$$ __label__geography__magyarország 1.00001 __label__állami@@támogatás 0.948165 __label__tudomány 0.884049 __label__innováció 0.743178 __label__tudományfinanszírozás 0.48439 __label__organization__nemzeti@@kutatási@@és@@technológiai@@hivatal 0.0980893 __label__organization__mta 0.063725 __label__organization__országos@@tudományos@@kutatási@@alap 0.0174525 __label__organization__debreceni@@egyetem 0.0174525 __label__gyógyszeripar 0.0174525 $$$ __label__innováció __label__tudomány __label__tudományfinanszírozás geography__magyarország person__boda@@miklós organization__nemzeti@@kutatási@@és@@technológiai@@hivatal genre__cikk author__gyenis@@ágnes year__2004 $$$ FESZÜLTSÉGEK A K+F HIVATAL KÖRÜL, Költési bonyodalmak $$$ FESZÜLTSÉGEK A K+F HIVATAL KÖRÜL Költési bonyodalmak Hiába szánna az állam a korábbinál több pénzt kutatásra, ha a milliárdok elosztására idén felállított, partnerei szerint kellő szakmai kontroll nélkül működő hivatal eddig nem teljesítette feladatát. Máris félelem uralkodik a Nemzeti Kutatási és Technológiai Hivatalban (NKTH) - panaszolta a HVG-nek egybehangzóan több távozó és maradó munkatárs. E megállapítás már csak azért is meglepő, mert a kormányzat tudomány-, technológiai és innovációs politikáját segítő intézmény csak 2004 eleje óta önálló - az oktatási miniszter csupán felügyeli -, jóllehet korábban a tárca egyik részlegeként működött. Elnökét, a 64 éves Boda Miklós, Svédországból hazatért fizikust április 1-jén nevezte ki a kormányfő hat évre. Az új intézmény megjelenéséhez nagy reményeket fűztek a tudományos élet szereplői, de csalódtak: az elmúlt fél évben az államtitkári besorolású Boda fenekestül felforgatta a hivatalt, a vezetők nagyobbik felét a korábbi munkahelyén, az Ericsson Magyarország Kommunikációs Rendszerek Kft.-nél vele dolgozó kollégáira cserélte le, és még a közszférában is szokatlanul hierarchikus munkastílust vezetett be. Közben az NKTH által kezelt - részben az állami költségvetésből, részben a vállalatok adószerű befizetéseiből feltöltött - innovációs alapból az idén elkölthető 32 milliárd forintnak mostanáig a 40 százalékát sem fizette ki, amiből több szakértő arra következtet: a hivatal nem tölti be funkcióját. Pedig a tudósok alapvetően egyetértenek Boda két pilléren nyugvó koncepciójával: az NKTH elsősorban olyan kutatásokat támogasson, amelyeket az ipar azonnal hasznosítani tud, az innovációs régióközpontok pedig az egyetemek legyenek. „Hiába jó az ötlet, ha rossz a rendszer” - értékelte a helyzetet Orbán István, az Egis Gyógyszergyár Rt. vezérigazgatója. Orbán veszélyesnek tartja, ha az NKTH megfelelő kontroll nélkül költi el a korábbiakhoz képest sok pénzt, a forrásszűkében lévő egyetemek ugyanis - magyarázta a HVG-nek - a kutatásra-fejlesztésre kapott támogatás egy részét kényszerűségből mindennapi megélhetésükre fordítják. Ezért szerinte az NKTH apparátusának ellenőriznie kellene a kutatási eredményeket, s ha azok nem születnek meg, visszakövetelhetné a pénzt. Csakhogy Boda nem működik kellően együtt a döntéseit ellenőrizni, véleményezni hivatott Kutatási és Technológiai Innovációs Tanáccsal, a Magyar Tudományos Akadémiával (MTA) pedig kifejezetten rossz a viszonya - magyarázta az NKTH elszigetelődésének okait Kroó Norbert, az MTA főtitkára, egyben az ominózus tanács tagja. „Tény és való, gondok vannak az egyeztetéssel” - ismerte el Rakusz Lajos, a tanács elnöke, ám konkrétumokat arra hivatkozva nem említett, hogy a tanács egyes tagjai a december 7-ei (lapzártánk utáni) ülésen szembesítik Bodát az általuk észlelt működési zavarokkal. „A vezetési módszereimmel szemben felhozott vádak alaptalanok” - tiltakozott a személyét ért bírálatok ellen a HVG kérdésére Boda. Szerinte az év első három hónapjában vezető nélkül tengődő NKTH-t ő szervezte át működőképes intézménnyé, s beindította az elmúlt évben szünetelő pályázatokat, illetve nyolc újat írt ki. A kifizetések lassúságának - állította - az eddigi bürokratikus eljárás volt a fő oka, hónapokig tartott, amíg a hivatal által felügyelt külön iroda ellenőrizte a benyújtott számlák jogosságát. Ez a procedúra - ígérte - mostantól csak egy-két hét lesz, így az év végéig hátralévő három hétben még 10-12 milliárd forintot kifizetnek a győztes pályázatokra (így körülbelül „csupán” 8-10 milliárd marad meg). A tanács tagjait a leginkább az NKTH által kiírt - az elkövetkezendő években 2 milliárd forintot felemésztő - negyedik generációs mobiltender K+F innovációs centrum létesítésére vonatkozó ötlete osztotta meg, amiről október közepén tartott ülésük előtt tíz perccel kapták csak meg az anyagot. A magyar szoftverfejlesztőket kitörési lehetőséggel kecsegtető, decemberben elbírálandó pályázat célja - magyarázta a HVG érdeklődésére Boda - a vállalatok számára közvetlenül hozzáférhető, új, magas frekvenciájú, a világon is egyedülálló kommunikációs teszthálózat létrehozása, amivel önálló kutatóbázis foglalkozna. „Nem etikus, hogy Boda az NKTH elnökeként saját korábbi kutatási területét emeli ki, nem beszélve arról, hogy kockázatos egy bizonytalan projektre ennyi pénzt elkölteni” - vélekedett a hivatal minisztériumi elődjét egykor vezető, a neve elhallgatását kérő professzor. „Önmagában nem baj, ha egy kutatásra sok pénzt adnak, az annál inkább, ha úgy tűnik, a projektet egy bizonyos egyetemi-intézeti kutatókörnek szánja az NKTH elnöke” - kommentálta a történteket Inzelt Péter, az MTA Sztaki kutatóintézet igazgatója. Arra is utalva, hogy Boda egyedi (igaz, a tanács által elfogadott) döntéssel 70 millió forintot adott egy 2005 elejétől felállítandó német-magyar közös kutatóintézet létrehozására, amely a negyedik generációs mobilhálózattal összefüggő, úgynevezett környezetfüggetlen hálózatokkal foglalkozna. Magyar részről az NKTH által felügyelt Bay Zoltán Alapítvány, német oldalról pedig a Fraunhoffer Intézet lenne az új kutatóbázis gazdája, de az alapítvány kuratóriuma - kellő információk hiányában - egyelőre elutasította az intézet felállítását. Annak elnöke egyébként - mint Boda maga elmondta - Gordos Géza, a Budapesti Műszaki és Gazdaságtudományi Egyetem professzora lenne, aki a kilencvenes évek elején vele közösen hozta létre az Ericsson és az egyetem közös kutatólaboratóriumát. Sérelmezték az NKTH mellett működő tanács tagjai azt is, miért csak utólag - a pénz felosztása után - hagyhatták jóvá, hogy Boda 13 milliárd forintról 15 milliárdra emelte a nemzeti kutatási és fejlesztési program elnevezésű akció keretében kiírt pályázatokra adott összeget. Így néhány, az eredeti győztesektől hajszállal lemaradt pályázat is bekerülhetett, 800 millió forinttal például a Fésüs László akadémikus, a Debreceni Egyetem Orvos- és Egészségtudományi Centrumát vezető professzor nevével fémjelzett pályamű. Boda szerint a hivatal csak olyan miniszter felügyelete alá tartozhat, aki kifejezetten érintett az innovációban. Úgy tűnik, Magyar Bálint különösen ilyen, amióta az NKTH az egyetemeket preferálja (a legutóbb elbírált, regionális egyetemi tudásközpontok címmel futó pályázat eredményeképpen például a következő négy évre hat egyetem - valamint az általuk összefogott cégek, intézetek és szervezetek - összesen 9 milliárd forintot nyert el). Hírek szerint az oktatási miniszter egyetértett Fésüs professzor projektjének utólagos „beemelésével”. Fésüs egyébként a felsőoktatási intézményeket minősítő Magyar Akkreditációs Bizottság elnöke, amely támogatta Magyar sokat vitatott felsőoktatási törvénytervezetét. Nem tudni, összefügg-e ezzel, de Rakusz Lajos tanácselnök javaslatot készül tenni Gyurcsány Ferenc kormányfőnek: ne az egyetlen tárca szempontjait szem előtt tartó oktatási, hanem a kancelláriaminiszter felügyelete alá tartozzék a jövőben az NKTH. Úgy hírlik, Magyar sokat elnéz a köztisztviselői létbe még bele nem szokott Bodának, például közpénzből fedezett stockholmi magánútjait is. Magyar a HVG kérdésére ezzel kapcsolatban írásban azt válaszolta: „Boda nemzetközileg elismert, a piacon bizonyított szaktekintély, aki korábbi fizetése hatodáért vállalta, hogy eleget tesz a felkérésemnek, azzal a feltétellel, hogy alkalmanként hazautazhasson a családjához Stockholmba, és ennek a költségét a hivatal vállalja.” Az NKTH körül várhatóan a jövőben sem csitulnak a konfliktusok. Az Országgyűlés elé sürgősséggel benyújtott, a K+F tevékenység állami támogatásáról szóló - az NKTH által előkészített - törvényjavaslat szerint az MTA főtitkára és az illetékes miniszterek kötelesek lennének együttműködni az NKTH elnökével, például a hozzájuk tartozó kutatóintézetek felügyeletében. Noha jelenleg az akadémiai kutatóhelyek nem tartoznak az NKTH elnöke kompetenciájába, Boda november 18-án a sajtóban vetette fel, hogy közhasznú társasággá kellene alakítani őket. Noha Kroó már másnap tiltakozott, meglehet, későn: november 17-én ugyanis a kormány úgy döntött, hogy 2005 áprilisáig meg kell vizsgálni a kutatóintézetek esetleges átalakulását, s e munka egyik felelősének az NKTH elnökét jelölte ki. GYENIS ÁGNES
__label__reklám 0.999579 __label__kultúra 1e-05 __label__pénzügy 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__reklám 0.835494 __label__fogyasztási@@szokások 0.000893046 __label__ivóvíz 0.000742181 __label__organization__business@@week 0.000529305 __label__külpolitika 1e-05 __label__geography__európai@@unió 1e-05 __label__geography__usa 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__kereskedelem __label__marketing __label__reklám genre__grafikon genre__keretes year__2013 $$$ Hirdetési kiadások (milliárd dollár, 2012, becslés) $$$ Hirdetési kiadások (milliárd dollár, 2012, becslés) 13030701.pdf
__label__gazdaság 0.984104 __label__kultúra 1e-05 __label__társadalom 1e-05 __label__pénzügy 1e-05 __label__külpolitika 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__gazdaság 0.00240673 __label__külföldi@@befektetés 0.000378298 __label__geography__usa 1e-05 __label__politika 1e-05 __label__belpolitika 1e-05 __label__geography__európai@@unió 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 $$$ __label__cégek __label__külföldi@@befektetés geography__németország genre__grafikon year__2008 $$$ A legnagyobb külföldi tulajdonhányadú DAX-cégek $$$ A legnagyobb külföldi tulajdonhányadú DAX-cégek 8030961.pdf
__label__pénzügy 1.00001 __label__gazdaság 1.00001 __label__hitel 1.00001 __label__állami@@hitelfelvétel 0.919653 __label__politika 0.00735583 __label__állami@@pénzalap 0.00176461 __label__történelem 1e-05 __label__társadalom 1e-05 __label__váltó 1e-05 __label__news@@international 1e-05 $$$ __label__hitel 1.00001 __label__politika 1.00001 __label__pénzügy 1.00001 __label__gazdaság 1.00001 __label__organization__világbank 0.989358 __label__állami@@hitelfelvétel 0.384922 __label__belföldi@@államadósság 0.00176461 __label__állami@@pénzalap 0.000839589 __label__organization__täglich@@alles 1e-05 __label__person__falk 1e-05 $$$ __label__állami@@hitelfelvétel __label__gazdaság __label__pénzügy geography__szerbia organization__világbank genre__hír year__2009 $$$ Világbank $$$ A Világbank 200 millió dolláros hitelt hagyott jóvá Szerbia számára, a pénzt az államháztartási hiány finanszírozására fordítják.
__label__autóipar 0.998022 __label__ipar 0.912446 __label__járműipar 0.884049 __label__fúzió 0.122533 __label__vállalatgazdaság 0.0675567 __label__gépipar 0.0222962 __label__gazdasági@@válság 0.0222962 __label__vezetőváltás 0.0216253 __label__menedzsment 0.0140736 __label__foglalkoztatás 0.00539494 $$$ __label__geography__olaszország 1.00001 __label__autóipar 0.999206 __label__ipar 0.975587 __label__organization__fiat 0.949679 __label__járműipar 0.948165 __label__organization__chrysler 0.461027 __label__fúzió 0.239359 __label__organization__fiat@@chrysler@@automobiles 0.132974 __label__geography__usa 0.0803675 __label__vállalatgazdaság 0.0695518 $$$ __label__autóipar __label__ipar __label__járműipar geography__olaszország organization__fiat genre__cikk author__tálas@@andrea year__2010 $$$ ÁTALAKUL A FIAT-CSOPORT, Új utakon $$$ ÁTALAKUL A FIAT-CSOPORT Új utakon A Fiat történetének legnagyobb szerkezetátalakításába vágott bele az alapító dédunokája, az elnöki posztot átvevő John Elkann. Soha nem hagyta volna Gianni Agnelli, a Fiat hét éve elhunyt legendás főnöke, a legnagyobb olasz vállalatbirodalmat közel fél évszázadon át irányító Ügyvéd úr (ahogy a köznyelvben végzettsége alapján becézték), amire 34 éves unokája, John Jacob Philip Elkann rábólintott – véli az itáliai sajtó. A nagyapja által még 1997-ben utódnak kiszemelt, New Yorkban született, a torinói műegyetemen diplomázott Elkann az 1899-ben dédapja alapította Fiat történetének legnagyobb átalakításához, a cégcsoport kettéválasztásához adta a beleegyezését. Az olasz családi kapitalizmus megtestesítőjeként a néhai Agnelli közismert volt arról, hogy veszteséges gyárait nem zárta be, inkább ráfizetéssel üzemeltette, hogy elkerülje az elbocsátásokat, és megőrizze a família jó hírét. Gyengén teljesítő menedzsereitől sem vált meg, a kékgalléros alkalmazottakhoz hasonlóan őket is szinte családtagokként kezelte. Mindez közrejátszott abban, hogy 2003-as halálakor Agnelli súlyosan eladósodott, struktúrájában és termékszerkezetében elavult cégbirodalmat hagyott hátra. A Jakinak becézett, a Fiat-csoport igazgatótanácsába 22 évesen bekerült, majd nagybátyja, Umberto Agnelli halálával 2004-ben alelnökké előlépett Elkann viszont félretette a nagyapja által képviselt gondoskodó szemléletet, és a családi vállalatbirodalom fennmaradása érdekében szikár üzleti alapokra helyezte a cégvezetést. Alighogy átvette az irányítást, a vezérigazgatói posztra szerződtette a cégcsoport érdekeltségébe tartozó svájci minőségbiztosítónál sikeres, olasz származású, Kanadában felnőtt Sergio Marchionnét. Az új vezér a riválisaival szembeni hátrányt ledolgozva nyereségessé tette a Fiatot, igaz, a pénzügyi válság hatásait ő sem tudta kivédeni: a cégcsoport mérlege két nyereséges év után tavaly ismét veszteségbe fordult. Következhetett a radikálisabb gyógymód, aminek részleteit a napokban hatórás előadásban ismertette Marchionne. Az év végéig végrehajtani kívánt reform értelmében a Fiat kettéválik. A milánói tőzsdére még az idén bevezetendő, ám továbbra is az Agnelli család ellenőrzése alatt álló, Fiat Industrial elnevezésű cégbe kerül át a haszongépjármű-gyártó Iveco és a mezőgazdasági és építőipari gépeket készítő Case New Holland. Ugyanitt lesz az ipari és hajómotorokat gyártó részleg. A számítások szerint a Fiat Industrial 2014-ben 29 milliárd eurós bevételre és 3,2–3,4 milliárdos üzemi nyereségre tehet szert. Az autógyártás a Marchionne által új Fiatnak nevezett cégnél marad. Idetartozik majd a Fiat, a Lancia és az Alfa Romeo márkák mellett a luxuskategóriájú Ferrari és Maserati, valamint a tavaly a csődhelyzetből megmentett amerikai Chrysler, amelyben az olasz cég 20 százalékos részesedést vásárolva átvette az irányítást. Az átalakult Fiat része lesz a szerb Zastava is, a kragujevaci gyárban többségi tulajdont vett a torinói vállalat. Az autógyártó Fiattól a Chryslerrel együtt 2014-re 93 milliárd eurós bevételt és 4,8–5 milliárdos adózott nyereséget várnak. A Fiat-csoport jelenlegi tulajdonosai minden részvényükért egyet-egyet kapnak a két új cég papírjaiból. A régóta fontolgatott lépést az 57 éves Marchionne a két üzletág különbözőségével indokolta. Mindkettőnek más a tőkeszükséglete, annak megtérülési ciklusa, nem is szólva a vásárlói körről. A szétválasztással nem csupán pénzügyileg válik függetlenné a két tevékenység, hanem stratégiai kérdésekben is önállóan hozhatják meg a döntéseket. Megszűnik a keresztfinanszírozás is, a cég történetében ugyanis többször előfordult, hogy az autógyártás veszteségeit a mezőgazdasági gépek és a haszongépjárművek gyártásának nyeresége ellensúlyozta. Az autógyártó Fiat élén a vezérigazgatói posztját megőrző, de egyúttal a Fiat Industrial elnökévé előrukkoló Marchionne a szerkezeti átalakítás bejelentésekor ambiciózus terveket ismertetett. Eszerint 2014-ig 3,8 millió darabra akarja növelni a Fiat termelését, a Chryslerrel együtt pedig 6 millió a terv. Marchionne már két éve kijelentette, hogy a gazdasági válságot kísérő iparági konszolidáció csak öt-hat globális autógyártónak hagy helyet, amelyeknek legalább évi 6 milliós kapacitásúaknak kell lenni. A Chrysler bevonása például azt a célt szolgálja, hogy az amerikai partner robusztusabb személygépkocsijai, terepjárói és kisteherautói, valamint az olaszok luxusjárgányai és kisautói teljessé tegyék a termékpalettát. A Fiat tavaly – a haszongépjárművekkel együtt – 2,15 millió, a Chrysler 1,3 millió gépkocsit gyártott. A következő négy évben 51 új modellel állnának elő, ennek kétharmadával a Fiat, a többivel a megújult Chrysler. Marchionne szerint egyelőre nincs napirenden a formális összeolvadás a Chryslerrel – bár a lehetőséget nem zárta ki –, egyelőre beéri az olaszok részesedésének 35 százalékra való feltornászásával. Iparági szakértők ugyanakkor kétlik, hogy Marchionnének sikerül a Chrysler részesedését az amerikai piacon a jelenlegi 9-ről 14 százalékra emelni. A szerkezetátalakítás bejelentésével egy időben véglegesítették az utódlást is. Az Agnelli lány, Margherita első, Alain Elkann író-újságíróval kötött házasságából született unoka a Fiat elnöki posztján is nagyapja örökébe lépett. Elkann eddig az Agnelli-birodalom befektetéseit összefogó, a Fiat-csoportban 30 százalékkal részesedő Exor elnöke volt. De nem szakít a családdal a Fiat igazgatótanácsának éléről hat év után leköszönt Luca Cordero di Montezemolo sem. A 62 éves, eleganciájáról híres arisztokrata, aki a Ferrari elnöke marad, cáfolta az olasz Ansa hírügynökség értesülését, hogy azért távozik, mert nem ért egyet a mostani átalakítással. TÁLAS ANDREA
__label__külpolitika 1.00001 __label__diplomácia 0.826722 __label__off@@shore@@cég 0.00272499 __label__pénzügy 1e-05 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__külpolitika 1.00001 __label__diplomácia 0.699264 __label__geography__kína 0.090103 __label__vízi@@közlekedés 0.0758682 __label__geography__panama 0.0222962 __label__határvita 0.0036036 __label__geography__dél-kínai-tenger 0.00110873 __label__geography__dzsibuti 0.00110873 __label__geography__turks-@@és@@caisos-szigetek 0.0010105 __label__geography__sao@@tomé@@és@@príncipe 0.00054578 $$$ __label__diplomácia __label__külpolitika geography__kína geography__panama geography__tajvan genre__hír year__2017 $$$ Tajvanról Kínára váltott át diplomáciai kapcsolataiban Panama $$$ Tajvanról Kínára váltott át diplomáciai kapcsolataiban Panama, talán azért, mert a latin-amerikai országot keresztülszelő, az Atlanti- és a Csendes-óceánt összekötő csatornán áthaladó hajók száma alapján Kína áll a második helyen. Tajvannak már csak húsz állammal van diplomáciai kapcsolata, Európában kizárólag a Vatikánnal.
__label__belpolitika 1.00001 __label__országgyűlés 0.952584 __label__népszavazás 0.743178 __label__kormányválság 0.245095 __label__országgyűlési@@képviselő 0.239359 __label__korrupció 0.0362301 __label__mentelmi@@jog 0.0321107 __label__országgyűlési@@választás 0.0321107 __label__politikusok@@jövedelme 0.0209742 __label__kormány 0.0169249 $$$ __label__belpolitika 1.00001 __label__geography__lettország 0.999364 __label__országgyűlés 0.994455 __label__országgyűlési@@képviselő 0.909917 __label__geography__litvánia 0.334599 __label__népszavazás 0.228166 __label__országgyűlési@@választás 0.22271 __label__választási@@rendszer 0.115971 __label__mentelmi@@jog 0.106701 __label__geography__észtország 0.0926978 $$$ __label__belpolitika __label__népszavazás __label__országgyűlés __label__országgyűlési@@választás geography__lettország genre__hír year__2011 $$$ Büntetés lett módra $$$ Büntetés lett módra A résztvevők 95 százaléka voksolt igennel a lett parlament feloszlatásáról kiírt szombati népszavazáson, ami azt jelenti, hogy szeptemberben előrehozott választást rendeznek a balti köztársaságban. A referendumot Valdis Zatlers akkori államfő írta ki májusban, azt követően, hogy a parlament nem volt hajlandó felfüggeszteni a korrupcióval vádolt egyik képviselő, Ainars Slesers milliárdos üzletember mentelmi jogát. „Az új választás lehetőséget ad arra, hogy az oligarchák érdekeit képviselő pártok ne szerezzenek ismét parlamenti többséget” – nyilatkozta a két és fél éve hivatalban lévő Valdis Dombrovskis kormányfő, aki ugyancsak állását veszti a referendum következtében. A választójoggal rendelkezőknek ugyan csak 44 százaléka járult az urnákhoz, ám a voksolást érvényesnek minősítették, mivel a törvényhozók nem szabtak meg minimális részvételi arányt. Miután a parlamenttel szembeszálló Zatlers mandátumát a százfős törvényhozás júniusban nem hosszabbította meg, a volt államfő új pártot alapított, és jó eséllyel vág neki az őszi megméretésnek. Lettországban, ahol a válság mélypontján, 2009-ben 18 százalékkal zuhant a GDP értéke, már megindult a növekedés.
__label__privatizáció 0.0169249 __label__kultúra 1e-05 __label__pénzügy 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__privatizáció 0.0302246 __label__organization__mivíz@@miskolci@@vízmű@@rt. 0.00071967 __label__organization__mobtel 0.000468313 __label__geography__usa 1e-05 __label__geography__európai@@unió 1e-05 __label__külpolitika 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 __label__person__kassai@@viktor 1e-05 $$$ __label__gazdaság __label__privatizáció geography__koszovó geography__szerbia geography__szerbia-montenegró genre__hír year__2005 $$$ a koszovói kormány újabb privatizációs programja $$$ Egy sor termelő- és szolgáltatóvállalat - köztük élelmiszer-, fém- és vegyipari cégek, valamint vendéglátóegységek - magánkézbe adását tartalmazza a koszovói kormány újabb privatizációs programja, amely Szerbiában heves tiltakozást váltott ki, részben a tisztázatlan tulajdoni viszonyok miatt.
__label__belpolitika 1.00001 __label__polgárháború 0.569863 __label__államcsíny 0.377551 __label__zavargások 0.0259674 __label__országgyűlési@@választás 0.00758724 __label__békekötés 0.00713143 __label__békefenntartás 0.00713143 __label__fegyveres@@konfliktus 0.00408014 __label__katonai@@beavatkozás 0.00395541 __label__iszlám 0.00349342 $$$ __label__belpolitika 1.00001 __label__polgárháború 0.77731 __label__államcsíny 0.685959 __label__geography__sierra@@leone 0.341593 __label__geography__libéria 0.307368 __label__geography__nigéria 0.0780882 __label__geography__elefántcsontpart 0.063725 __label__person__taylor 0.0503406 __label__geography__zaire 0.0362301 __label__geography__kongói@@demokratikus@@köztársaság 0.0236995 $$$ __label__politika __label__polgárháború __label__katonai@@beavatkozás geography__sierra@@leone genre__cikk year__1999 $$$ Sierra Leone-i polgárháború, Sötét bugyrok $$$ Sierra Leone-i polgárháború Sötét bugyrok A kegyetlenkedésükről hírhedt Sierra Leone-i lázadókat a nyugat-afrikai békefenntartók kiverték az ország fővárosából, de a nyugat-afrikai ország sorsa továbbra is a Nigéria vezette „kéksapkások” kezében van. Sierra Leone fővárosában, Freetownban vasárnap óta újra tartanak istentiszteleteket a templomokban. A misék azóta szüneteltek, hogy január 6-án véres harcot indítottak a lázadók a fővárosért, és átmenetileg sikerült is elfoglalniuk Freetown majd felét, az elnöki rezidenciával együtt. A főként nigériai katonákból álló nyugat-afrikai békefenntartó erőknek (ECOMOG) két hete sikerült kiűzni a főváros nagy részéből a rebelliseket, akik azonban az ország északi és keleti felében szinte szabadon mozognak, s bevették magukat a tengerparti fővárost délről övező erdős hegyekbe. A templomi szertartások ellenére a feszültség továbbra is tapintható. A lázadók harcait irányító Sam Bockarie - gerillanevén „Moszkitó” - és társai azt követelik, hogy Ahmed Tejan Kabbah elnök engedje szabadon a lázadók bebörtönzött vezetőjét, a Freetownban tavaly októberben hazaárulás vádjával halálra ítélt Foday Sankoht, szervezetüket, a Forradalmi Egyesült Frontot (RUF) pedig ismerjék el politikai pártnak. Csakhogy a RUF-ba tömörült és a dzsungelben otthonosan mozgó lázadók válogatás nélkül - például apácákat is - gyilkolnak, elismerésük az ördöggel való cimborálással érne fel. Freetown egyes körzeteiben és a vidéki városokban a gerillák százával csonkítják meg az embereket, a menekültek száma eléri a 150 ezret. A lázadók nagy része fiatal, soraikban a tízévesek sem ritkák. Sokukat azzal kényszerítik a katonáskodásra, hogy megölik a szüleiket, illetve falujuk főnökét, ezzel elszakítva minden gyökeret az otthonuktól. A gerillákat állítólag sok esetben alkoholos vagy kábítószeres mámorban küldik bevetésre, sőt körükben gyakori a rituális kannibalizmus. A rendezést kétségtelenül nehezíti, hogy Kabbahnak, Nigériának vagy bárkinek e barbár bandákkal kellene tárgyalnia és megállapodásra jutnia. Ráadásul a - felszabadított rabszolgák által kétszáz éve alapított településekből létrejött - 4,5 milliós Sierra Leone konfliktusa egyáltalán nem politikai pártok vagy etnikai csoportok küzdelme. A civilizáltabb tengerparton élő viszonylag gazdagabb és idősebb nemzedékek állnak szemben az ország sokkal szegényebb belsejéből érkezett, tanulatlan fiatalsággal. A kilátástalan sorsú sihederek szemét pedig különösen csípi, hogy az ő törzseik területén lévő bányák kincseiből - például bauxit- és gyémántlelőhelyeiből - a fővárosiak tettek szert jómódra. A 60 éves Sankoh - aki zavaros ideológiáját a maoizmus, a kereszténység és az afrikai nacionalizmus egyes elemeiből gyúrta össze - a kilencvenes évek elején kezdte gerillaharcát, mígnem 1996 márciusában váratlanul „előbukkant” a dzsungelből. A semmiből való feltűnése hasonlatos ahhoz, ahogy ugyanebben az évben a zaire-i lázadók élén Laurent Kabila a közép-afrikai ország politikai porondjára lépett, majd megdöntötte az eleinte a Nyugat által támogatott Mobutu Sese Seko zaire-i diktátort. Sankoh először béketárgyalásokat kezdett az újonnan elnökké választott és a Nyugat által támogatott Kabbahhal, majd nyolc hónapra rá megállapodást kötött vele. A katonai uralomból a polgári kormányzásba való sikeres áttérés azonban a hadsereg számos tisztjének nem tetszett, s a katonák egy csoportja 1997 májusában Freetownban puccsal megdöntötte Kabbah hatalmát. Sankoh - aki akkor a Sierra Leone-i tűzszünet betartását felügyelő Nigériában volt letartóztatva tiltott fegyverviselés miatt - a puccs támogatására szólította fel gerilláit. A katonai junta vezetője, Johnny Paul Koroma cserébe a rezsim második számú emberének nevezte ki őt. A Nigéria vezette nyugat-afrikai csapatok 1998 februárjában elkergették a puccsistákat, és egy hónapra rá visszaültették Kabbahot az elnöki székbe. Kabbah mostani bukása egyértelművé tette, hogy hiába választották meg - nemzetközi megfigyelők szerint is - demokratikusan Sierra Leone elnökévé, hatalmi bázisa szinte a nullával egyenlő, elnökségének megmentését már másodszor külföldi erőktől kellett várnia. A 210 dolláros egy főre jutó hazai össztermékével (GDP) a világ egyik legszegényebb országa nem működik egységes államként, egy esetleges új választás megtartását a káosz szinte lehetetlenné tenné. Az 1961-ben függetlenné vált egykori brit gyarmaton egymást követték a puccsok, ami szétzilálta a hadsereget, melyet Kabbah tavaly - kissé talán elhamarkodottan - fel is oszlatott, az új fegyveres erő pedig még nem állt fel. Ráadásul a kormány fő bevételi forrásának számító bányák jó részét a 20-30 ezer fősre taksált RUF gerillái az utóbbi hónapokban megkaparintották. A nigériai hadsereg az egyetlen erő, amely újra megvédheti Kabbahot, és útját állhatja az Egyesült Államok és az ENSZ által is élesen elítélt lázadóknak. Annál is inkább, mivel a gerillavezérből libériai elnökké avanzsált Charles Taylor állítólag katonai támogatást nyújt a szomszédos Sierra Leone lázadóinak. Nigéria és Ghána el is rendelte békefenntartóinak kivonását Libériából, ahol a polgárháború lezárásában és többpárti választások megtartásában segédkeztek 1997-ben. A nigériai szárazföldi csapatok mintegy ötöde - 15-20 ezer fő - vesz már részt a Sierra Leone-i akcióban az ECOMOG kötelékében. Afrika legnépesebb országának, Nyugat-Afrika legerősebb hatalmának már csak presztízsből is ki kell állnia freetowni védence mellett, hiszen nem engedheti meg magának, hogy jól felfegyverzett, harckocsikkal, nehéztüzérséggel és harci gépekkel felszerelt csapataival gúnyt űzzön egy „szedett-vedett” banda. Kétségtelen azonban, hogy a lehető legrosszabbkor jött a Sierra Leone-i forrongás legújabb fejezete, melynek során ráadásul - a gerillák Freetownba való beszivárgásával - Nigéria az utóbbi három évtized legsúlyosabb katonai kudarcát szenvedte el. Nigéria olajtermelő vidékein, a Niger deltájában etnikai zavargások dúlnak, s sokan ellenzik a külföldi katonai kalandot, amíg a hadsereg le nem veri a belső lázongásokat. A Sani Abacha nigériai diktátor tavaly júniusban történt halála után elnökké választott Abdulsalam Abubakar maga sem lelkesedik a honfitársai számára népszerűtlen külföldi katonai szerepvállalásért. Ráadásul az általa vezényelt demokratizálási folyamat - a nemrég megtartott kormányzói és helyi törvényhozói választásokat februárban követő parlamenti, majd elnöki választás - is veszélybe kerülhet, hiszen a hadseregben egyre többen teszik fel a kérdést, vajon nem kellene-e elhalasztani az átmenetet a polgári kormányzásba.
__label__gazdaság 0.0169249 __label__belpolitika 0.00133502 __label__halálbüntetés 0.0010105 __label__merénylet 0.000921051 __label__idegenforgalom 0.000697851 __label__gazdasági@@szankciók 0.000580316 __label__történelem 1e-05 __label__társadalom 1e-05 __label__váltó 1e-05 __label__news@@international 1e-05 $$$ __label__geography__kuba 1.00001 __label__person__castro 0.952584 __label__person__fidel 0.909917 __label__person__raúl 0.287778 __label__person__jános@@pál 0.164526 __label__person__ii. 0.0875738 __label__idegenforgalom 0.0351548 __label__person__kim@@dzsong@@il 0.033096 __label__geography__albánia 0.0169249 __label__person__ernesto@@che 0.0159164 $$$ __label__terrorizmus __label__belpolitika geography__kuba genre__hír year__1997 $$$ Robbantássorozat Kubában $$$ Szeptember 4. Robbantássorozat Kubában Húszperces időközökkel három havannai szállodában robbant kisebb erejű bomba, majd néhány órával később a belváros egyik vendéglőjében is. Ezzel tizenegyre nőtt az április óta kubai idegenforgalmi létesítményeket ért merényletek száma. A havannai hatóságok még aznap elfogtak egy salvadori állampolgárt, akit legalább hat robbantással vádolnak, és akit hivatalos havannai feltételezések szerint a Floridában élő kubai emigráció keményvonalasai, többek között a Kubai-Amerikai Nemzeti Alapítvány pénzelték. A miami emigráció egyébként novemberben elveszítette vezéralakját, a milliomos Jorge Mas Canosát, aki Fidel Castro legnagyobb politikai ellenfeleként az államfői szék várományosa lehetett volna egy esetleges rendszerváltás után. A 71 éves Castro az év közepén hosszabb időre eltűnt a nyilvánosság elől, valószínűleg enyhébb szívinfarktus érte. Az októberi pártkongresszuson megjelent Castro megviseltnek látszott ugyan, de ereje teljében volt, igaz, a korábbiaknál határozottabban jelölte meg hivatalos utódjaként 66 éves öccsét, Raúl Castro honvédelmi minisztert. A kilencvenes évek közepi mélypont után feljövőben lévő kubai gazdaság az év folyamán a vártnál visszafogottabban teljesített, a reformok is megrekedtek. Meglepetést keltett ugyanakkor, hogy Castro 1998 januárjára kubai látogatásra hívta meg II. János Pál pápát, akivel az év folyamán Rómában személyesen is tárgyalt.
__label__politika 0.997378 __label__belpolitika 0.912446 __label__pártpolitika 0.55448 __label__politológia 0.0408557 __label__kormány 0.028446 __label__gazdaságpolitika 0.0236995 __label__pártprogram 0.00832578 __label__történelem 0.00670285 __label__közgazdaságtudomány 0.00670285 __label__szociáldemokrácia 0.00649827 $$$ __label__geography__magyarország 1.00001 __label__politika 0.996186 __label__belpolitika 0.975587 __label__pártpolitika 0.692652 __label__organization__fidesz 0.090103 __label__person__orbán@@viktor 0.0460439 __label__gazdaságpolitika 0.0420977 __label__politológia 0.0362301 __label__person__schmidt@@mária 0.0267693 __label__person__bajnai@@gordon 0.0229874 $$$ __label__belpolitika __label__gazdaságpolitika __label__kormány __label__pártpolitika geography__magyarország person__bod@@péter@@ákos genre__interjú author__hamvay@@péter year__2017 $$$ | BOD PÉTER ÁKOS | EÖTVÖS CSOPORT | ORBÁN ÉRDEKLŐDÉSE |, Magányos táncos $$$ | BOD PÉTER ÁKOS | EÖTVÖS CSOPORT | ORBÁN ÉRDEKLŐDÉSE | Magányos táncos A Fidesz vezetése arra még képes, hogy 2–2,5 millió hívét mozgassa, de maga a párt tulajdonképpen már nem létezik – állítja Bod Péter Ákos közgazdász. Egykori politikusok, tudósok titkos asztaltársaságaként indult az Eötvös József Csoport, de összejövetelei ma már médiaeseménnyé váltak. Új jobboldali politikai alakulat van kibontakozóban? Többet gondolnak az Eötvös Csoport mögé, mint ami valójában. Tényleg asztaltársaság, amely azért jött létre, hogy visszahozza a közéletből fájóan hiányzó, érveken alapuló diskurzust. Szó sem volt titkos társaságról, az estjeink nyilvánosak, igaz, kezdetben nem invitáltuk a sajtót, de mióta egyik kollégájuk bejelentkezett, nem zárkózunk el. A kérdésére válaszolva: valóban érezzük, hogy sokan bíznak bennünk, ám nem szándékozunk párttá válni vagy párthoz csatlakozni. Még csak formalizálni sem akarjuk a létezésünket, nem akarjuk bejegyeztetni magunkat, így aztán csatlakozni sem lehet hozzánk. Ez idáig nem tettünk közzé közös véleményt, állásfoglalást. Inkább hívunk vendégelőadókat, felkért hozzászólókat. Nekünk magunknak lassan inkább csak mentorszerepünk lesz. Kapnak visszajelzést a kormánytól? Nem kapunk köszönő telefonokat hivatalban lévő politikusoktól, és meg sem fenyegettek bennünket. De valójában nem is volt ambíciónk, hogy tanácsokat adjunk a kormánynak, vagy a közvélemény befolyásolásával nyomást gyakoroljunk rá. Nem is fogadják el a hívásukat pártpolitikusok? Szakértőket hívunk, nem pártpolitikusokat. Ön mikor találkozott utoljára Orbán Viktorral? Talán három éve hívott össze közgazdászokat a miniszterelnök, hogy megkérdezze a véleményünket a bankunióról, de akkor is rohant a Slovan–Fradi-meccsre – láthatóan a Ferencváros összeállítása jobban érdekelte. Talán azért is látnak bele az önök kezdeményezésébe többet, mint ami, mert a jobboldalon alig van polarizáció. Ön, ha jól értem, a Fideszt jobboldali pártnak tekinti. Nos, én nem vagyok ebben biztos. Jobboldali alapérték a jogállamiság és a piacgazdaság, az Eötvös Csoport is ezek mentén szerveződött, a mai kormány viszont a fékeket és ellensúlyokat kiiktató, tehát korlátozott jogállamiságra és az állam által dominált piacgazdaságra törekszik. A Fidesznél nem érzek stabil klasszikus politikai elveket, a párt vezetése arra képes, hogy 2–2,5 millió hívét mozgassa, akár a politikai spektrum egyik oldaláról a másikra. Magát a pártot nem is látom működni, hatni. A kormánypárt ugyanis arra jó a politikában, hogy teszteli a tervezett kormányzati intézkedéseket: ha nem sikerül legalább a mieinket meggyőzni egy-egy döntésről, akkor valószínűleg a választók széles tömegénél is kudarcra van ítélve. Ehhez kellenének azonban értékek, viták, szűrők, ellensúlyok. Ehelyett azt látni, hogy egy szűk vezérkar ötleteit, hirtelen döntéseit a párt és a kormány utólag igyekszik felöltöztetni. Mi a legnagyobb problémája a jelenlegi politikai rendszernek? Ma már nem arról szól egy ország gazdaságának fejlesztése, hogy legyen-e még egy gumigyár. Soha nem volt ilyen tőkebőség a világban, mint most. A tőkét az érdekli, mennyire rugalmas és képzett a társadalom, mennyire kiszámítható és átlátható a gazdasági-politikai rendszer. Ezért fontos a korrupció kérdése is. Azok a fiatalok, akiket mi képzünk itt a Corvinuson, nem tudnak és nem is akarnak úgy mutyizni, mint az apjuk korosztálya. Jobb képzettségük ellenére a haverok kapitalizmusában ők egyszerűen versenyhátrányba kerülnek. Így elveszítheti őket az ország. Azt mondta egyszer, hogy a politikai rendszer hosszú távon nem tűri a vákuumot, és igyekszik betölteni. Nem nagyon látszik, hogy a baloldalon ez megtörtént volna. 2010-ben valóban abban a reményben adtam le a voksomat, hogy ezzel hozzásegítem a baloldalt a radikális újratervezéshez. Ám várakozásaimmal ellentétben nem jelent meg új generáció. De talán arról van szó, hogy a hatvanévesek helyett nem a negyvenesek-ötvenesek jönnek, hanem a húszas-harmincasok. A diákjaimon is azt látom, hogy a politikával szembeni eddigi apátiát a várakozás váltja fel. Nem reménytelen a helyzet, a Momentum Mozgalom sikere is azt mutatja, hogy két vagy három párt is elindulhat a következő időszakban. Ön szerint mikor lépett a jelenlegi útjára a Fidesz? Már a kilencvenes évek liberális Fideszétől sem állt távol a durvább politikai stílus. Az első kormányzása sikereiből és kudarcaiból aztán végleg azt a következtetést vonhatta le Orbán Viktor, hogy nem lehet úriemberként politizálni, mert úgy jár, mint az MDF. A harmadik változás azonban 2008 után kezdődött. Akkor omlott össze az a politikai-gazdasági elvrendszer, amiben a Fidesz is szocializálódott. Akkoriban valóban újszerű válaszok születtek, minden kormány aktivistább lett, és előtérbe kerültek a nemzeti érdekek. Orbán kezdeti kiigazító lépései, például beavatkozásai a banki ügyekbe a célokat tekintve támogathatók voltak, ilyeneket Nyugat-Európában, sőt az USA-ban is alkalmaztak. De a rendkívüli időszak után stabilizálásnak kell következnie, nálunk viszont bőven túlfutott a folyamat. Orbán az idő tájt fedezte fel magának modellként a BRICS-országokat. Holott azóta már jócskán megkopott Brazília, Oroszország, India, Kína, Dél-Afrika dicsfénye, de még siker esetén sem lehet egyetlen modellt átemelnünk. Ahogyan a putyini hatalomkoncentráció is csábító lehet, de Európában sokáig nem működhetne. Ön tudja, honnan jön Orbán oroszbarátsága? Addig jó, amíg az ember nem tud róla mindent. Valóban ez a leginkább érthetetlen pont. Az Európai Uniótól a függetlenedési igényt még érteni vélem, ezt a korábbi kudarcaiból vonhatta le Orbán. Az uniós politizálás nem rock and roll, látványos kipörgetésekkel, inkább összekapaszkodós, egymás ritmusát felvevő bajor tánc, s ebben a közösség régebbi tagjai mindig jobbak voltak. De az együttmozgást gyakorolni lehet, az európai csoportmunkába bele lehet tanulni. Ennek a nehézségeiből sem következik az orosz rezsimhez igazodás. HAMVAY PÉTER
__label__mezőgazdaság 0.0980893 __label__élelmiszeripar 0.0229874 __label__gazdaságpolitika 0.0159164 __label__külkereskedelem 0.00117951 __label__élelmiszerpiac 0.000378298 __label__társadalom 1e-05 __label__történelem 1e-05 __label__pénzügy 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__mezőgazdaság 0.182436 __label__élelmiszeripar 0.0656148 __label__élelmiszerpiac 0.00160785 __label__külkereskedelem 0.000378298 __label__külpolitika 1e-05 __label__geography__európai@@unió 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__agrárkereskedelem __label__mezőgazdaság geography__magyarország genre__táblázat year__2007 $$$ Mezőgazdaság - Legfontosabb tavalyi javaslataink $$$ Mezőgazdaság - Legfontosabb tavalyi javaslataink Táblázat: Legfontosabb tavalyi javaslataink Mi történt? Értékelés Az agrártermékek piacra jutásának elősegítése Romló versenyképesség, gyenge marketing. A javuló agrárkülkereskedelmi szaldó az alapanyagexport eredménye. ß Az élelmiszer-biztonság erősítése A széttagolt élelmiszer-biztonsági hatóságok egy kézbe kerültek Ý A földpiac részleges felszabadítása Változatlan a földszerzésre jogosultak köre. ß
__label__belpolitika 0.00193673 __label__kultúra 1e-05 __label__társadalom 1e-05 __label__pénzügy 1e-05 __label__külpolitika 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__németország 1.00001 __label__person__gerhard 0.0488678 __label__person__helmut 0.0420977 __label__person__angela 0.0341104 __label__person__schröder 0.033096 __label__person__kohl 0.028446 __label__person__edmund 0.0109969 __label__person__jürgen 0.00758724 __label__person__christian 0.00523013 __label__person__schmidt 0.00447838 $$$ __label__kormány __label__korrupció geography__németország person__schröder person__gerhard organization__cdu genre__hír year__2001 $$$ Költözik a kancellár $$$ Költözik a kancellár Birtokba vette új székhelyét Gerhard Schröder német kancellár. A berlini parlament alsóházának helyet adó Reichstag tőszomszédságában felépített új kormányközpont méretével és formájával is Németország megnövekedett szerepét hangsúlyozza: a 73 ezer négyzetméteres területen 370 iroda, kancellári dolgozószoba, kormányülésterem, ennél kétszer nagyobb sajtókonferencia-terem is található. Schröder lakni is új munkahelyén fog, bár állandó lakhelye, ahol felesége és nevelt lánya él, továbbra is Hannoverben van. Elődje, Helmut Kohl nem csupán az ő ízléséhez igazítva tervezett új kancellária kapcsán került ismét az érdeklődés homlokterébe: pártja, a Kereszténydemokrata Unió (CDU) egykori kincstárnoka, Walter Leisler-Kiep magánbankszámláinak áttekintése során egymillió márkát „talált”, amely a feltételezések szerint a CDU-nak juttatott titkos adományok egy része vagy éppen újabb részlete lehet. Mindenesetre a CDU pénzügyeit vizsgáló parlamenti bizottság a közeljövőben újra maga elé kívánja idézni mind Kohlt, mind Leisler-Kiepet.
__label__színház 1.00001 __label__kultúra 0.99904 __label__művészet 0.993912 __label__kultúra-finanszírozás 0.0758682 __label__vezetőváltás 0.0460439 __label__opera 0.0154346 __label__önkormányzat 0.0136468 __label__táncművészet 0.0062999 __label__kultúrafinanszírozás 0.00556492 __label__rendezvényszervezés 0.0036036 $$$ __label__geography__magyarország 1.00001 __label__színház 1.00001 __label__kultúra 1.00001 __label__művészet 0.990302 __label__vezetőváltás 0.320831 __label__organization__vígszínház 0.182436 __label__organization__nemzeti@@színház 0.119213 __label__organization__csiky@@gergely@@színház 0.0695518 __label__kultúra-finanszírozás 0.0583558 __label__geography__pécs 0.0518555 $$$ __label__kultúra __label__színház __label__vezetőváltás geography__magyarország person__balázs@@péter@@(színész) person__eszenyi@@enikő organization__vígszínház genre__cikk author__dobszay@@jános year__2013 $$$ Harc a Vígszínházért, Taps, rend $$$ Harc a Vígszínházért Taps, rend Folytatódik a kultúrharc: most a díjat díjra halmozó, s a jegyvásárlással szavazó nézők ítélete alapján is közönségkedvenc Vígszínházat nézte ki magának a kormányoldal. Normál körülmények között nem kellene egy sikeres színház vezetőjének attól tartania, hogy elcsapják vagy nem kap esélyt egy újabb vezetői ciklusra. Normális körülmények között az is természetes, ha egy színidirektori poszt pályázaton dől el. Csakhogy ma Magyarországon a színházi szférában sincsenek normális körülmények, s ez beárnyékolja a Vígszínház vezetésére a főváros által kiírt pályázatot is, amire a teátrumot vezető Eszenyi Enikő mellett az Orbán Viktor és a Fidesz iránti politikai szimpátiáját nyíltan megvalló – a kormánypárti nagygyűléseken biodíszletként gyakorta szerepet vállaló –, 2007 óta a szolnoki Szigligeti Színházat igazgató Balázs Péter is benyújtotta a jelentkezését. A vidéki színházak politikavezérelt direktorcseréi (Kaposvár, Kecskemét, Győr, Székesfehérvár, Szolnok, Veszprém) után a budapesti József Attila Színház, az Újszínház és legutóbb a Nemzeti Színház vezetésére kiírt pályázat is azt bizonyította, hogy a magas politikai pártfogók többet nyomhatnak a latban, mint a szakmai elképzelések. Korábban a szolnoki direktori pályázat is úgy dőlt el, hogy a szakmai zsűri Rátóti Zoltánt támogatta, aki az őt ért politikai támadások hatására visszalépett. A megismételt tenderen pedig már a város fideszes polgármestere, Szalay Ferenc által felkért Balázs lett a befutó. A szolnoki direktor beágyazottságát jelzi, hogy a köztévé többször is az ő színházából közvetítette a szilveszteri gálát, és múlt pénteken a Szigligeti adhatott otthont a kulturális kormányzat által a nemzeti tanévnyitók mintájára meghonosítani szándékozott országos színházi évadnyitónak is. Ahol Halász János államtitkár lényegében meg is küldte a selyemzsinórt Eszenyinek, mondván: „nem lehet privilégium egy-egy intézmény vezetése”. „Tehet nekem egy szívességet, csókolja meg a...” – harsogja az uszodai kabinszekrényét kinyittatni akaró Balázs Péter az Elfelejtett jelszó című jelenetben. A rövid szkeccs egyike azoknak a Magyar Televízió által rögzített kabaréjeleneteknek, amelyeket Balázs nevére rákeresve az elsők között dob ki az egyik legnépszerűbb videomegosztó portál. A döntően a házsártos feleség és megfélemlített férj témakörére korlátozódó, ripacskodóan előadott poénok hozták meg az országos ismertséget Balázsnak, aki egyébként 25 évet maga is lenyomott a Vígszínházban: még Várkonyi Zoltán szerződtette a hetvenes évek elején. Ez idő alatt több mint 140 színdarabban szerepelt, a nyolcvanas évek derekától pedig már rendezett is. Szolnokra közhelyszerű ars poeticával – „szerethető színházat akarok” – érkezett, kijelentve, hogy vége a „kísérletező rétegszínháznak”. A Balázs vezette teátrum az elmúlt öt évben eklektikus repertoárt kínált. A népszínházi jelleg dominanciáját jelzi a könnyed, szórakoztató és zenés darabok túlsúlya, de még ez utóbbiaknál is vezetői elvárás volt, hogy a darab „pozitív képet sugározzon, hiszen a néző kikapcsolódni jön a színházba”. A népnevelői attitűddel kevert könnyed szórakoztatás igényét némely darab címe is érzékelteti: Félrelépni tilos, Imádok férjhez menni. A 70 éves direktor – akinek „megkomolyodását” az is jelzi, hogy nyilatkozataiban rendre klasszikus, illetve bibliai idézeteket használ, társulatát pedig az angyalok karához hasonlítja – a közönségszórakoztató darabok mellett az utóbbi időben már olyan műveket is műsorra tűzött, mint a történelmi Magyarország felbomlásának okait elemző Sárga liliom. Az évi 100 ezer nézőjével a színházak látogatottsági sorrendjének középmezőnyében tanyázó teátrum művészeti vezetője, Kiss József pedig nemrég külön a színház számára írt darabot a vértanúságot szenvedett Sándor István szalézi szerzetesről, a város szülöttéről, Utolsóból első címmel. A múltidézéssel szemben a „hagyományok továbbgondolását” tűzte ki célul Eszenyi művészeti koncepciója. A színész-rendező, aki 2008-ban egyedüliként pályázott a Vígszínház vezetésére – akkori munkáját a döntnökök kifejezetten invenciózusnak ítélték –, az elmúlt öt évben alaposan felfrissítette a repertoárt. A színház amellett, hogy bemutatót bemutatóra halmozott (a legutóbbi évadban 11 új produkciót vittek színre), változatos mixet kínált, amelyben szinte minden megtalálható a klasszikus vígjátékoktól (Shakespeare, Brecht) kortárs szerzők aktuális társadalmi jelenségeket könnyed formában boncolgató műveiig (Átutazók, Öldöklés Istene, Príma környék, Sógornők). Parti Nagy Lajos és Varró Dániel fordításai önmagukban is új színt vittek az előadásokba. Eszenyi számos vendégrendezőt is meghívott, ám a politikától magát távol tartó direktor legutóbbi döntése akár a vesztére is lehet: befogadta ugyanis a Nemzeti Színházból kiebrudalt Alföldi Róbert rendezte Mephistót (a darabot várhatóan novemberben tűzik műsorra), ami a kormányoldal szemében casus bellinek számíthat. A Vígszínházban végbement változások fogadtatása a szakma és a nézők körében mindenesetre Eszenyit igazolta: az anyateátrum és „leánya”, a Pesti Színház tartósan hozta az évi 300 ezres nézőszámot, s például a pécsi színházi találkozón három díjjal is elismert Jóembert keresünk című előadást – bár még csak fél éve megy – máris több mint 30 ezren látták. A társulatnak évek óta 4-5 produkciója is a legnagyobb nézettségű darabok közé kerül (HVG, 2013. augusztus 31.). Ez idő alatt a szolnokiaknak sem látogatószámban, sem az elismerésekben nem sikerült igazán jelentőset alkotniuk. Balázs viszont, akit az 1982-ben kapott Jászai Mari-díj után három évtizedig nem találtak meg az újabb elismerések, az elmúlt években – erősen politikai ízű döntések eredményeként – valóságos éremesőben részesült: megkapta a Hűség a Hazához Érdemkeresztet; majd a területi Príma-díj után tavaly a Kossuth-díjat is. Míg a Víg egyre romló anyagi körülmények között teljesített – a fenntartói támogatás összege például alig haladja meg a színház által használt épületekért a fővárosnak fizetendő bérleti díjat –, Szolnokon az önkormányzat a kegyeibe fogadta a teátrumot: tavalyi bevételének 58 százaléka származott közvetlenül a várostól. Ugyanez az arány a Vígszínháznál nem érte el a 40 százalékot. Ráadásul a Tisza-parti város közgyűlése májusban átadta a teátrum épületét a Balázs vezette társulatnak. Utóbbi színészei rendszeresen meg is hálálják a gazda gondosságát: művészei állandó szereplői az önkormányzat rendezvényeinek, ami a Vígszínház társulatáról nem mondható el. Hogy 2014. január 1-jétől ki lesz a Víg első embere, az leginkább Tarlós István főpolgármesteren múlik. Ő volt az, aki – a szakmai és politikai bírálatok ellenére – korábban Nemcsák Károlyt (József Attila Színház) és Dörner Györgyöt (Újszínház) is kinevezte. S bár a váltás óta mindkét színház szánalmasan teljesít – nézőik és bevételeik jó részét elvesztették –, az előjelekből ítélve az effajta szempontok ma a legkevésbé sem számítanak. DOBSZAY JÁNOS
__label__építőanyagipar 0.355785 __label__építőipar 0.00383448 __label__cementgyártás 0.000414482 __label__privatizáció 0.000355992 __label__történelem 1e-05 __label__társadalom 1e-05 __label__pénzügy 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 1.00001 __label__építőanyagipar 0.173298 __label__organization__zalakerámia@@rt. 0.129413 __label__építőipar 0.0293222 __label__organization__lasselsberger 0.0132328 __label__organization__raiffeisen@@bank@@rt. 0.0062999 __label__organization__zöld@@újság@@rt. 0.00383448 __label__person__futó@@péter 0.00349342 __label__organization__cerins@@kft. 0.00226185 __label__organization__duna@@divat@@kereskedelmi@@kft. 0.00137703 $$$ __label__építőanyagipar geography__magyarország organization__általános@@értékforgalmi@@bank@@rt. organization__lasselsberger organization__zalakerámia@@rt. genre__hír year__2004 $$$ Zalakerámia: kiszáll az ÁÉB? $$$ Zalakerámia: kiszáll az ÁÉB? Ősszel akár a Zalakerámia Rt. tőzsdei kivezetését is kezdeményezheti a Magyarországon több vállalkozást működtető Lasselsberger osztrák építőanyag-ipari cégcsoport. Utóbbi egyik budapesti érdekeltsége, a Lasselsberger Ceramics Kft. és az Általános Értékforgalmi Bank Rt. (ÁÉB) ugyanis megállapodott: a bank legkésőbb szeptember 30-áig eladja a csempegyár 50,11 százalékos részvénypakettjét. Ha az üzlet létrejön, a Lasselsberger Kft.-nek 89,7 százalékos részesedése lesz. Ahhoz, hogy a leendő nagygazda kiszoríthassa a kisrészvényeseket, egy hajszállal többet, 90 százalékos részarányt kell elérnie. Az ÁÉB a 2350 forintos tavaszi felvásárlásban alig adott el akkor 56,28 százalékos tulajdonosi pozíciót jelentő papírjaiból, noha a részvények kurzusa a tőzsdén az elmúlt egy évben soha nem érte el a 2300 forintot sem. A Zalakerámia áprilisi közgyűlésén azonban a Lasselsberger nem fogadta el a cég mérlegét, a bank pedig megpróbálta lecserélni az osztrákok által delegált tisztségviselőket. A bíróság azonban úgy döntött: a vezetők a helyükön maradhatnak.
__label__bűnüldözés 0.160276 __label__pszichiátria 0.0656148 __label__bűnmegelőzés 0.0174525 __label__pszichológia 0.0154346 __label__biológia 0.0128312 __label__tudomány 0.0124417 __label__adatvédelem 0.00971848 __label__bűnözés 0.0062999 __label__katasztrófavédelem 0.00556492 __label__szervátültetés 0.0043415 $$$ __label__pszichiátria 0.0695518 __label__tudomány 0.061886 __label__bűnüldözés 0.0550153 __label__bűnözés 0.0106625 __label__bűnmegelőzés 0.00885735 __label__organization__fbi 0.00713143 __label__pszichológia 0.00691384 __label__adatvédelem 0.00670285 __label__szervátültetés 0.00649827 __label__társadalom 0.00649827 $$$ __label__bűnüldözés genre__cikk author__szendi@@gábor year__2005 $$$ ÚJ KÉTELYEK AZ UJJLENYOMATÜGYBEN, Hullámot verő fodrok $$$ ÚJ KÉTELYEK AZ UJJLENYOMATÜGYBEN Hullámot verő fodrok Nyugdíjba vonul-e az ujjlenyomat általi személyazonosítás több mint évszázados módszere, vagy csak nagyobb távolságtartással fogják ezentúl kezelni? - latolgatják szakberkekben az utóbbi időben nyilvánosságra került balfogások nyomán. Rémálomba illő két hét után szabadult tavaly májusban előzetes letartóztatásból Brandon Mayfield 37 éves amerikai ügyvéd, akinek ujjlenyomatát az FBI rendszere „minden kétséget kizáróan” azonosította a 2004. márciusi madridi vonatrobbantásban szereplő egyik robbanószeres táskán. A nagy bajba került jogászt - akit csak gyanúsabbá tett, hogy felesége egyiptomi származású, s maga is áttért az iszlám hitre - végül az mentette meg, hogy a kérdéses ujjlenyomatot időközben a spanyol hatóságok egy algériai terroristáéval azonosították. Nála is rosszabbul járt a bostoni Stephan Cowans, aki már hat és fél évet húzott le egy gyilkosság miatt nyakába varrt harmincból, amikor DNS-vizsgálattal nemrégiben mégiscsak tisztázták a vád alól. Pedig eredetileg őt is - akárcsak Mayfieldet - a helyszínen talált és négy független szakértő által neki tulajdonított ujjlenyomat alapján vonták gyanúba. A bűnözők azonosításához és nyilvántartásához szükséges, objektív adatokra épülő első rendszert Alphonse Bertillon francia antropológus és kriminológus fejlesztette ki 1879-ben, ám a - több más mellett a fej hosszát és átmérőjét, a fül méretét, az ülő törzs magasságát vizsgáló - módszer nehézkessége miatt megbukott. Ezért az érdeklődés egyre inkább az ujjlenyomat felé fordult, amely - elsősorban az angol polihisztor Sir Francis Galton munkássága folytán - egzakt módszernek tűnt. Az ember öröklődő testi tulajdonságait vizsgáló eugenika megalapítójának (és számos tudományág avatott művelőjének) figyelmét unokabátyja, Charles Darwin hívta fel az ujjlenyomat etnológiai és kriminalisztikai jelentőségével foglalkozó skót orvos, Henry Faulds munkásságára. A témára némi késéssel rástartoló Galton számításai az 1890-es évek elején mindenkit megnyugtattak, mivel szerinte 64 milliárd ember esetében fordulhat elő egyszer, hogy a tíz ujj lenyomata két személynél megegyezzen. Eredményei nyomán Sir Edward Henry bengáli rendőrfőnök kialakított egy máig használatos - kettejükről elnevezett - tízujjas osztályozási rendszert, melynek bonyolultságára jellemző, hogy a nyomatokat 1024 főosztály s megannyi osztály és alosztály valamelyikébe sorolják be. A bűnözők azonban ritkán hagynak hátra tízujjas bűnjelet, ezért utóbb kialakították az egyujjas nyilvántartási rendszert, amely lehetővé tette az 1990-es évektől elterjedő automatizált ujjlenyomat-azonosító (IAFIS) szisztéma bevezetését. A daktiloszkópiának elnevezett szaktudomány kritikusai viszont éppen azt hangsúlyozzák, hogy bármilyen alapos is az osztályozás és besorolás, amikor egy szakértő azonosnak ítél két ujjlenyomatot, valójában csupán azt állítja, hogy azok - rendszerenként és országonként változó számú - sajátosságpontjai között egyezést talált, ami azonban csak valószínűség és nem bizonyosság. Nem szabad viszont elfelejteni - olvasható a NewScientist című folyóirat minapi írásában -, hogy az ujjlenyomat egyedisége tapasztalati, ám tudományosan mindeddig nem igazolt állítás, amit az is mutat, hogy nem ismert tévedési aránya sem. Bizonyítási eljárásban való alkalmazása épp ezért - állítja Simon Cole, a Kalifornia Egyetem kriminológusa, aki egy idei publikációjában egyenesen áltudománynak nevezte a daktiloszkópiát - jogilag sem lenne elfogadható. A próbák és ellenpróbák máris megkezdődtek, és a legpesszimistábbak szerint az esetek több mint 4 százalékában fordulhat elő hibázás, ami csak az USA-ban akár évi 2 ezer téves azonosításhoz, illetve ítélethez vezethet. Ilyen nagy hibaszázalék azért fordulhat elő, mert a szakértők - elsősorban a bűnügyi azonosításban - szinte soha nem tiszta és teljes ujjlenyomattal dolgoznak, hanem töredékes, elmosódott nyomatokkal. Végső soron szubjektív döntésük további támadási felület a módszerrel szemben. Itiel Dror, a Southampton Egyetem kutatója és munkatársai által nemrég az Applied Cognitive Psychology című folyóiratban publikált vizsgálat rámutat, hogy ujjlenyomat-azonosításkor a szakértők - különösen az érzelmileg megterhelő ügyekben - hajlamosak elfogult döntést hozni. A vizsgálat állításai szerint a verdikt megszületését befolyásolhatja az elkövetés módja, az áldozat kiléte, sőt a kollégák véleménye is. Több, már feltárt tévedést például az eredményezett, hogy a gyanúsított feltételes szabadlábon lévő bűnöző volt, s az ő nyomatukat a szakértők hajlamosabbak voltak a bűnösökéivel azonosítani. Azzal egyébként még a legszkeptikusabbak is egyetértenek, hogy a személyazonosításra léteznie kell egy, az emberek egyediségére építő biztonságos módszernek, ám a modern kor vívmányaival kapcsolatban legalább annyi kétely merül fel, mint a jó öreg ujjlenyomat-azonosítással. Az USA-ba belépéskor már tavaly óta kötelező az elektronikus ujjlenyomat-rögzítés, az angol kormány pedig idén júniusban kiadott Identity Project nevezetű tervezete szerint - amely több biometrikus adattal kívánja biztosítani a tévedhetetlenséget - hamarosan speciális azonosítókártyákon digitálisan rögzítenék az emberek tíz ujjának, a szem két íriszének és az arcuknak az adatait. Ezen óriási vihart kavart tervvel sokak szerint nemcsak az a baj, hogy minden azonosításkor három berendezést kell majd alkalmazni, hanem az is, hogy az analízisek eltérő eredményt produkálhatnak, beláthatatlan káoszt okozva ezáltal. Az emberi szemnél állítólag még mindig könnyebben becsapható felismerő algoritmusokat például megtévesztheti, hogy az ujjak barázdái - mint azt maguk a tervezet szerzői is elismerték - az öregedéstől vagy a kétkezi munkától kopnak, sérülések, bőrbetegségek torzíthatják őket, mi több, az emberek 2 százalékának az ujjai nem is alkalmasak (például betegségek miatt) digitális szkennelésre. Az íriszen az életkorral és betegségek révén foltok jelenhetnek meg, a szem is sérülhet, mi több, minden hetvenötezredik ember írisz nélkül születik. Az arcnak az életkorral járó változásairól már nem is beszélve. Ezért könnyen lehet, hogy más megoldások után kell nézni, és jön például a legújabb, a genetikai nyomok - a robbantásos merényleteknél is használt (HVG, 2005. június 18.) - vizsgálata. SZENDI GÁBOR
__label__internet 0.0128312 __label__szolgáltatóipar 0.00107496 __label__felnőttoktatás 0.000949944 __label__használtcikk-kereskedelem 0.000814086 __label__ár 0.000742181 __label__ajándékozás 0.000378298 __label__oktatás 0.000366971 __label__középiskola 0.00034535 __label__váltó 1e-05 __label__news@@international 1e-05 $$$ __label__geography__magyarország 1.00001 __label__informatika 0.0474359 __label__internet 0.0362301 __label__ajándékozás 0.00383448 __label__karácsonyi@@vásár 0.00318268 __label__multimédia 0.00281093 __label__organization__internet@@szolgáltatók@@tanácsa 0.00219272 __label__cd-rom 0.00160785 __label__bérlakás 0.00129431 __label__használtcikk-kereskedelem 0.00129431 $$$ __label__kultúra geography__magyarország genre__cikk genre__keretes year__2005 $$$ Kurzusválaszték $$$ Kurzusválaszték Az egyik legnagyobb internetes keresőprogrammal az angyaltanfolyam kifejezésre keresve rövid idő alatt nyolc különböző kurzust találtunk. Ezek között vannak reggeltől estig tartó egy-, valamint kétnaposak, s Budapesten kívül például Szegeden, Ráckevén is tartanak ilyeneket. A cél mindenhol az angyalok elérése, csak van, ahol ezt „angyal kommunikáció tanfolyamnak” hívják. A legolcsóbb kurzusért 5625 forintot kérnek. Ezért a tanuló megtudhatja, kik az angyalok, megtapasztalja lényüket és energiájukat, sőt részt vehet egy gyógyító rituálén is. Ugyanitt a magasabb szintű, „Angyal-II. tanfolyamért” már 10 600 forintot kérnek. Ráckevén ugyanakkor 7500 forintba kerül egy kétnapos kurzus, amelyen ráadásul csupán hat-nyolc résztvevő gyakorolja együtt a „gyógyító angyal rituálékat”. Az egy napra számított legdrágább ajánlat 10 ezer forint volt, a X. kerületből, de ezért a pénzért ott már oklevelet is adnak.
__label__külpolitika 0.679189 __label__segély 0.48439 __label__területfejlesztés 0.314061 __label__integráció 0.125933 __label__uniós@@támogatás 0.100889 __label__infrastruktúra 0.0656148 __label__vállalkozásélénkítés 0.0460439 __label__természetvédelem 0.0229874 __label__környezetvédelem 0.0140736 __label__ipari@@park 0.0124417 $$$ __label__geography__magyarország 1.00001 __label__külpolitika 0.948165 __label__geography__európai@@unió 0.907322 __label__segély 0.644235 __label__organization__phare 0.348655 __label__területfejlesztés 0.140346 __label__uniós@@támogatás 0.115971 __label__környezetvédelem 0.0780882 __label__infrastruktúra 0.0758682 __label__organization__sapard 0.0259674 $$$ __label__segély __label__területfejlesztés geography__magyarország organization__phare genre__cikk author__schweitzer@@andrás year__1998 $$$ PHARE–CBC-támogatások, Határérték $$$ PHARE–CBC-támogatások Határérték Az osztrák határ menti magyar területek fejlesztésére az Európai Unió (EU) által nyújtott PHARE-támogatás az idén túllépi az 1995-ben öt évre előirányzott 35 millió ecus keretösszeget. Ez azt jelzi, hogy Brüsszelben sikeresnek tartják ezt a programot. A pénzek felhasználása ugyanakkor meglehetősen lassú, aminek oka lehet az önkormányzatok pénzhiánya, a brüsszeli bürokrácia lassúsága, valamint a vélt vagy valós burgenlandi ellenérdek. „Lyukat ütünk Európa falán” – így foglalja össze Balogh Ottó PHARE-irodavezető az 1995-ben beindított Szentgotthárd–Heiligenkreuz ipari park terv jelentőségét, mely az ilyen létesítményekhez képest eddig egyedülálló módon átszeli két állam (Ausztria és Magyarország) közös határát. A különleges gazdasági övezet kialakítására három év alatt eddig összesen 4,4 millió ecut ítélt meg az EU-val határos közép-európai régiók támogatására felállított PHARE–CBC (cross border cooperation, azaz határ menti együttműködés) alap. A szentgotthárdi projekt ezzel a támogatási összeggel a legnagyobb a PHARE–CBC által magyar projektekre adott támogatások sorában, melyek 1995-től 1997-ig összesen 32 millió ecure rúgtak. A PHARE–CBC-programot 1994-ben indították, ekkor még Magyarország részvétele nélkül, mivel csak azok a PHARE-programban részt vevő országok pályázhatnak erre a támogatásra, amelyek határosak az EU valamely tagállamával. Bár a „határosság” fogalmát elég rugalmasan kezelték (Lettország, Észtország, Litvánia és Lengyelország északi megyéi a Balti-tengeren határosak Svédországgal, Albánia nyugati területei pedig az Adrián Olaszországgal), az indulás évében Magyarország kimaradt a támogatásból, de egy év múlva, Ausztria felvételével a PHARE–CBC forrásai megnyíltak a három, határ menti magyar megye – Győr-Moson-Sopron, Vas és Zala – számára. A PHARE–CBC-programok hátulütője, hogy a támogatás a kedvezményezett volt szocialista országoknak általában éppen a legfejlettebb területeit érinti. Részben ebből a megfontolásból tett kivételt az EU, amikor az 1996-os PHARE–CBC-keretből 5–5 millió ecu felhasználását hagyta jóvá a magyar–román határ menti együttműködésre, így egy olyan ország – Románia – is támogatáshoz jut, amely nem határos az unióval. A határ menti területek fejlesztési támogatásait persze az EU nem korlátozza a külső határaira. Brüsszelben már korábban erősödött a felismerés: az EU-n belüli vidékek együttműködésének segítése a lappangó nemzetiségi problémákra is gyógyír lehet. A kiemelt figyelmet emellett az is indokolja, hogy a tagállamokon belül ezek a területek gazdasági és kulturális szempontból általában perifériát jelentenek. A strukturális alapokból szétosztott támogatási összeg 9 százalékát jelenleg az unió Interreg-programja kapja, amelynek egy részét a tagországok egymás közti határterületeinek fejlesztésére különítették el, az 1994-ben elindított Interreg–II. pedig az unió határvidékének a PHARE–CBC-ből megvalósuló projektekhez kapcsolódó fejlesztésére szolgál. A finanszírozásban részesülő nyugat-magyarországi projektek között szerepel a soproni vállalkozói zóna kiépítése, az őrségi Natur Park kialakítása, a Zalaegerszeget elkerülő út, a kőszegi gyógyuszoda, a buslakpusztai hulladéklerakó építése, összesen közel száz terv. Ezek közül azonban eddig mindössze hat fejeződött be. A brüsszeli bürokrácia ugyanis általában egy-másfél évre elnyújtja a tervezés és a megvalósítás közti időtartamot, főként mert az uniós belső gyakorlattól eltérően az elbírálásnál „ex ante” szemlélet érvényesül. Ez azt jelenti, hogy a PHARE-CBC-eljárásrend által előírt tíz-tizenkét lépés (tenderdokumentáció, pályázati résztvevők listája, az elbírálás szempontjai, a bizottság tagjai, döntése, a szerződés és egyebek) mindegyikét egyenként bírálják el az EU magyarországi képviseletén vagy Brüsszelben, ahol esetenként fél évet is „pihen” a terv. Ráadásul ugyanaz a hosszadalmas eljárásrend vonatkozik az 50-100 ezer ecure pályázó kisebb projektekre, mint a több millió ecus útépítésekre. Az elképzeléseket emellett nemcsak Brüsszellel, hanem a szomszéddal is egyeztetni kell, erre szolgál az osztrák–magyar programirányító és ellenőrző vegyes bizottság. Ennek ellenére a települések által benyújtott pályázatok száma – akárcsak a megítélt támogatások összege – évről évre nőtt: 1995-ben 7 millió, 1996-ban 11 millió, 1997-ben pedig már 14 millió ecut osztottak szét. A magyar–osztrák programra öt évre előirányzott 35 millió ecu 91 százalékát konkrét tervekre már jóváhagyták. Balogh Ottó szerint Brüsszel nagyra értékeli a regionális szemlélet magyarországi elterjedését, amelyben az egyik legfontosabb állomás az 1996-os területfejlesztési törvény megszületése volt. A három, Ausztriával határos megye számára a PHARE--CBC-támogatás hozta meg a közös „régióidentitást”, jóllehet az Országos Területfejlesztési Tanács által is elfogadott koncepció e három megyét két külön régióhoz (Észak- és Dél-Dunántúlhoz) sorolja. Baráth Etele, a parlament környezetvédelmi bizottságának elnöke egyébként úgy véli: éppen a határrégiónak juttatott segélypénzek megszerzése érdekében Veszprémnek is az észak-dunántúli régió részévé kellene válnia. Tartalmilag sikeresnek tartják a magyar–osztrák kooperációt a PHARE–CBC-programban – mondta a HVG-nek Eckhard Jaedtke, az Európai Bizottság magyarországi képviseletének tanácsosa is, de hozzátette: a megajánlott pénzek felhasználásának sebességével mérve a magyar–osztrák közös szereplés inkább csak átlagosnak mondható. Az 1998-as keret megállapítása egyébként folyamatban van, és Brüsszelben várhatóan az „elmúlt évekhez hasonló nagyságrendű” összeget ajánlanak meg. E döntéssel a magyar–osztrák program össztámogatottsága már a negyedik évben túllépi az induláskor 1999-ig megajánlott 35 millió ecut. A várhatóan megemelt keret ellenére az osztrák–magyar határ menti együttműködésre 1995–1999-re megajánlott brüsszeli forrást így is többszörösen meghaladja a lengyel–német vagy az albán–görög együttműködésre előirányzott összeg. A nyugati magyar határvidéken folyó együttműködés egy tekintetben mégis kiemelkedik a többi közül: arányaiban és abszolút értékben is itt ajánlották a legtöbb pénzt gazdaságfejlesztésre, elsősorban ipari parkok, innovációs központok létesítésére. De míg a szentgotthárdi projekt az Interreg–II. program keretében az osztrák oldalon is megkapja a szükséges támogatást az EU-tól, a PHARE–CBC vegyes bizottságában részt vevő bécsi és burgenlandi képviselők gyakran vonakodnak az együttműködéstől, ha kizárólag a magyar oldalon folyó ipari létesítményekről van szó. Így volt ez a Győri Innovációs és Technológiai Központ esetében is; ez a projekt egy évet késett az 1996-os burgenlandi vétó miatt – panaszolják óvatosan a helyiek. Más nehézségekkel is szembe kellett nézni. „Az ipari tárca finanszírozási szerződését nem tudtam aláírni, mert le van írva, hogy csak akkor adja a pénzt, ha minden más forrás rendelkezésre áll, miközben a területfejlesztés is ugyanezt kéri” – említi Budavári László, a Technológiai Központ megvalósítására helyi önkormányzatok és vállalkozói szervezetek által létrehozott közhasznú társaság vezetője. Máshol sem volt könnyű a kritikus hazai rész megszerzése. A Fertődi Porpáczy Aladár Szakközépiskola oktatási eszközök beszerzésére indított pályázata – amely a hat befejezett projekt egyike – csaknem megfeneklett, amikor a Győr-Moson-Sopron megyei önkormányzat visszavonta ígéretét, hogy kifizeti a projekt költségének egynegyedét, ez esetben 20-25 millió forintot. A megoldás a budapesti EU-misszióval közösen született. Múlt év tavaszán meghívták Fertődre Hans Beck EU-nagykövetet, aki a kastélyban működő iskola megtekintése után megígérte: mivel oktatási intézményről van szó, elintézi, hogy a projektet kivételes esetként kezeljék, és ne legyen szükség készpénzben fizetendő saját forrás felhasználására. A fertődi iskolában a hatéves magyar–osztrák vállalkozási ügyintézőképző program résztvevői tavaly egyes órákra még busszal jártak az 50 kilométerre fekvő Mattersburgba, ez év januártól azonban az összesen 80 millió forintos PHARE-támogatással megvalósított beruházás révén már a számítógépes nyelvi laboratóriumban tartják a németnyelv-órákat, a tantervben szereplő szaktárgyakat pedig a Fertődre érkező osztrák tanárok tartják. SCHWEITZER ANDRÁS
__label__filmgyártás 0.917313 __label__pszichológia 0.737168 __label__kultúra 0.422515 __label__pszichiátria 0.320831 __label__művészet 0.129413 __label__szexualitás 0.0695518 __label__emberölés 0.061886 __label__személy@@elleni@@erőszak 0.0488678 __label__történelem 0.0474359 __label__orvostudomány 0.0433758 $$$ __label__filmgyártás 0.972425 __label__pszichológia 0.754925 __label__kultúra 0.51563 __label__pszichiátria 0.47659 __label__művészet 0.430157 __label__szexualitás 0.187143 __label__divat 0.148057 __label__orvostudomány 0.0695518 __label__történelem 0.0503406 __label__geography__nagy-britannia 0.0302246 $$$ __label__filmgyártás __label__művészet __label__pszichiátria genre__cikk author__balázs@@zsuzsanna year__2014 $$$ Pszichopaták filmen, Nem közönséges bűnözők $$$ Pszichopaták filmen Nem közönséges bűnözők Bár sok thriller főgonoszáról állítják, hogy pszichopata, kevésnek a kórképe felel meg ennek – állítják belga pszichiáterek. A sűrített levegővel zárakba és emberek fejébe lyukat ütő, megállíthatatlan és kiszámíthatatlan sorozatgyilkos, Anton Chigurh a filmtörténelem legélethűbb pszichopatája. A több patinás díjat – köztük az Oscart is – besöprő, Javier Bardem által megformált karakter (a Nem vénnek való vidék című, 2007-es film szereplője) ugyanis az igazságügyi pszichiátria művelőinek tetszését is elnyerte. Samuel Leistedt belga igazságügyi orvos szakértő és tucatnyi kollégája vette a fejébe, hogy felállítja 400 – 1915 és 2010 között készült – nagyjátékfilm könyörtelenül és rendszerint igen találékonyan gyilkolászó pszichopatájának a kórképét. A diagnózisuk alapján csoportosított antihősökről hamar kiderült, hogy orvosilag alig egyharmaduk, mindössze 126 számít igazi pszichopatának. A Journal of Forensic Sciences című szaklapban négy, némiképp önkényes kategóriába sorolt ilyen esetek közül az úgynevezett idiopátiás karakterekre illik a legjobban a klasszikus, ismeretlen eredetű kórkép. Vagyis bármilyen súlyos bűnt követnek is el, az empátiának és a lelkiismereti válságnak a leghalványabb jelét sem mutatják. Az említett Anton Chigurhon túl a hidegvérrel, szisztematikusan és látszólag minden különösebb ok nélkül gyilkoló személyiség mintapéldája A tehetséges Mr. Ripley Matt Damon alakította főhőse, a Schindler listájában a Ralph Fiennes által életre keltett Amon Goeth vagy a Közönséges bűnözőkben a Kevin Spacey megformálta rejtélyes figura. A második kategóriába a veszélyes manipulátorok tartoznak, akik – mint a Roman Polanski klasszikusában, a Kínai negyedben felbukkanó Noah Cross vagy az 1988-as Veszedelmes viszonyokban John Malkovich alakította Valmont grófja – simulékony modorukat és kivételes meggyőzőkészségüket felhasználva másokkal végeztetik el a piszkos munkát. Erőszak és nyílt megfélemlítés jellemzi a harmadik csoportot jelentő macsókat, akikre a belga orvosok a Ponyvaregényben felbukkanó Marsellus Wallace-ban vagy a Drágán add az életed széria gonoszaiban ismertek rá. Végül, de nem utolsósorban megkülönböztették az elsőre kevésbé kegyetlennek tűnő, ám a társadalomba beilleszkedni képtelen szociopatákat (mint a Trainspotting Francis Begbie-je vagy a Titanic Cal Hockleyja), akik a közvetlen környezetükben élőket nyomorítják meg lelkileg és olykor fizikailag is. A besorolás célja az volt, hogy a szerzők megfelelő „demonstrációs tananyagot” leljenek a pszichiátria felé orientálódó orvostanhallgatók képzéséhez. A súlyos személyiségzavarok behatóbb tanulmányozására ugyanis a valóságban alig van lehetőség. A laboratóriumi mozizás közben azonban kirajzolódott a pszichopátia filmtörténete is. Ebből derült ki, hogy bár pszichopatákként bemutatott szereplők már a mozi hőskora óta rendre felbukkannak a filmvásznon, a XX. század derekáig alig volt köztük orvosilag is ebbe a kategóriába sorolható eset: annál több szadista, kiszámíthatatlan, érzelmileg labilis, valamint szexuálisan frusztrált személyiség, sőt még homoszexuális is. „Üdítő” kivétel Fritz Lang 1931-es M (a német Mörder, vagyis gyilkos kezdőbetűje) című mozija, amelyben Hans Beckert ránézésre teljesen átlagos, normálisnak tűnő középkorú férfi, aki azonban rituális gyermekgyilkosságokat követ el. Igaz, a korabeli ábrázolásokhoz képest meglepően realisztikus portré sem egy tipikus pszichopatát, inkább egy pszichózisban szenvedő szexuális ragadozót mutat be – pontosítanak Leistedték. A gonosz prototípusát a század második felében már egy valódi sorozatgyilkosról mintázták. 1957-ben tartóztatták le – egy kis wisconsini faluban – Edward Geint, aki nemcsak brutálisan kivégzett, megnyúzott és megcsonkított egy vegyesbolt-tulajdonos nőt, de a házában emberi testrészekből készített tárgyakat – koponyatálakat, emberi bőrből varrt lámpaburát és üléshuzatokat – is találtak. Azóta sem tudni, hogy hány gyilkosságot követhetett el, mivel mindössze kettőt sikerült rábizonyítani. A zsarnokoskodó anya által egyedül (félre)nevelt gonosztevő nemcsak Hitchcock Psychójának Norman Batesét ihlette, hanem – sok más kaszabolós zsánerfilmen túl – három évtizeddel később A bárányok hallgatnak Jame „Buffalo Bill” Gumbját is. Az Oscar-esővel jutalmazott opus másik, a filmben jóval több teret kapó rémfiguráját, Hannibal Lectert szintén tipikus pszichopataként emlegetik, noha a való életben aligha találkozni ilyen megnyerő modorú, művelt, kifinomult ízlésű, vacsoráját chiantival leöblítő, dzsesszkedvelő „elit pszichopatával”. Emiatt a szakértők ki is zárták értékelésükből a kannibál doktort. Pedig az Anthony Hopkinsnak Oscart hozó szerep megálmodója állítólag egy valós személyről mintázta a karaktert. Mint azt a film(ek) alapjául szolgáló regénysorozat szerzője, Thomas Harris tavaly felfedte, a sorozatgyilkos orvos figuráját egy újságíróként az egyik mexikói börtönben készített interjúja ihlette. A halálbüntetést épphogy megúszó sebészre csak a szeretője lemészárlását és feldarabolását tudták rábizonyítani, holott a gyanú szerint több hasonló rémtettet is elkövetett. Feltűnően kevés, ötödannyi nőt találtak a kutatók a szenvtelen sorozatgyilkosok között, mint férfit. Döntő többségük ráadásul a – sokszor a testüket használva fegyverként – manipulálók, illetve a szociopaták csoportjába tartozott, és mindössze háromnak a viselkedését találták idiopátiásnak, macsónak pedig egyet sem. Pedig – hívja fel a figyelmet egy feltűnő hiányosságra Döme László pszichiáter – a Kill Bill Uma Thurman megformálta vérengző női főszereplője a legjellegzetesebb macsókat is megszégyenítő következetességgel, megbánás és lelkiismeret-furdalás nélkül teljesíti be bosszúját. Ráadásul a tanulmány szerzői nem foglalkoztak azokkal a pozitívnak tekintett szereplőkkel sem – így a pszichopátiás személyiségzavar hazai szaktekintélye –, akiknek a tetteit csak az ábrázolásmód miatt tekintjük elfogadhatónak. Holott módszereik – mint például James Bond újabb, Daniel Craig által megformált karakteréé – nem sokban különböznek az általuk üldözött gonosztevőkétől. BALÁZS ZSUZSANNA
__label__kultúra 1.00001 __label__irodalom 0.377551 __label__színház 0.019134 __label__országgyűlés 0.00885735 __label__művészet 0.00670285 __label__könyvkereskedelem 0.00592107 __label__tudomány 0.00338661 __label__nyelvészet 0.00318268 __label__árverés 0.0021257 __label__országgyűlési@@képviselő 0.00151118 $$$ __label__geography__magyarország 1.00001 __label__kultúra 0.938134 __label__irodalom 0.00942259 __label__borászat 0.00574025 __label__könyvkereskedelem 0.0036036 __label__organization__országgyűlés 0.00199777 __label__person__l. 0.00176461 __label__országgyűlés 0.00165848 __label__nyelvészet 0.00117951 __label__organization__bookline@@rt. 0.0010105 $$$ __label__irodalom __label__könyvkiadás __label__kultúra __label__művészet genre__keretes genre__táblázat genre__toplista year__2008 $$$ Hazai szépirodalmi bestsellerek – 2007 $$$ Hazai szépirodalmi bestsellerek – 2007 Táblázat: Szerző Mű Példányszám Leslie L. Lawrence (Lőrincz L. László) A vízidisznók gyöngyökről álmodnak 1–2. 70 572 Leslie L. Lawrence (Lőrincz L. László) Thumo 1–2. 70 012 Leslie L. Lawrence (Lőrincz L. László) Portugál április 70 000 Vámos Miklós Utazások erotikában 60 000 Heltai Gáspár Száz fabula 50 000 Tóth Árpád Válogatott versek 50 000 Vavyan Fable (Molnár Éva) Mesemaraton 45 000 Jókai Mór Szeretve mind a vérpadig 29 000 Kosztolányi Dezső Válogatott versek 28 000 Eötvös József A falu jegyzője 26 500 Mikszáth Kálmán Szent Péter esernyője 26 500 Arany János Összes költeményei 1–2. 26 000 Kemény Zsigmond A szív örvényei 24 000 Gárdonyi Géza Ida regénye 23 500 Jókai Mór Rab Ráby 23 500 Kaffka Margit Színek és évek 23 500 Kosztolányi Dezső Pacsirta 23 500 Vörösmarty Mihály Válogatott versek 23 500 Krúdy Gyula Szindbád 23 000 Bródy Sándor Az ezüst kecske 22 500 Móra Ferenc Ének a búzamezőkről 22 500 Krúdy Gyula A podolini kísértet 22 500 Megjegyzés: A könyvforgalmazási statisztika egyazon listán szerepelteti a szépirodalmi műveket és a lektűröket; a listán ifjúsági könyvek is szerepelnek. Forrás: KSH