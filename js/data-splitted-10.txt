__label__részvény 0.00110873 __label__bojkott 0.000789366 __label__matematika 0.000765406 __label__sport 0.000580316 __label__szépségverseny 0.000389985 __label__játékipar 0.000355992 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 $$$ __label__geography__argentína 0.0203424 __label__person__schumacher 0.00971848 __label__organization__modern@@művészet@@múzeuma 0.00691384 __label__csillagászat 0.00670285 __label__geography__németország 0.00670285 __label__person__prost 0.00523013 __label__person__moore 0.0047652 __label__geography__kanton 0.00338661 __label__matematika 0.00233316 __label__játékipar 0.00199777 $$$ __label__autósport __label__sport organization__forma-1 genre__táblázat year__2013 $$$ Az idei évad eddigi futamai és az eredmények $$$ Az idei évad eddigi futamai és az eredmények Táblázat: Versenyhelyszín Dátum Győztes Csapat Körök száma Idő Ausztrália március 17. Kimi Räikkönen Lotus-Renault 58 1:30:03,225 Malajzia március 24. Sebastian Vettel Red Bull Racing-Renault 56 1:38:56,681 Kína április 14. Fernando Alonso Ferrari 56 1:36:26,945 Bahrein április 21. Sebastian Vettel Red Bull Racing-Renault 57 1:36:00,498 Spanyolország május 12. Fernando Alonso Ferrari 66 1:39:16,596 Monaco május 26. Nico Rosberg Mercedes 78 2:17:52,056 Kanada június 9. Sebastian Vettel Red Bull Racing-Renault 70 1:32:09,143 Nagy-Britannia június 30. Nico Rosberg Mercedes 52 1:32:59,456 Németország július 7. Sebastian Vettel Red Bull Racing-Renault 60 1:41:14,711 Forrás: HVG-gyűjtés
__label__olimpia 1.00001 __label__sport 0.870607 __label__télisport 0.00832578 __label__népszavazás 0.000814086 __label__kajak-kenu 0.000468313 __label__birkózás 0.000414482 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 $$$ __label__olimpia 1.00001 __label__sport 0.996737 __label__organization__nemzetközi@@olimpiai@@bizottság 0.173298 __label__geography__rio@@de@@janeiro 0.0780882 __label__geography__los@@angeles 0.0302246 __label__geography__hamburg 0.016413 __label__organization__budapest@@2024@@nonprofit@@zrt. 0.0132328 __label__geography__torino 0.0109969 __label__geography__peking 0.0103382 __label__person__antonio 0.00807199 $$$ __label__olimpia __label__sport organization__nemzetközi@@olimpiai@@bizottság genre__hír year__2017 $$$ OLIMPIAI RENDEZŐK, Kettőt egy csapásra $$$ OLIMPIAI RENDEZŐK Kettőt egy csapásra Egyszerre ítélik oda a 2024-es és a 2028-as nyári játékok megrendezésének a jogát – így döntött múlt pénteken a Nemzetközi Olimpiai Bizottság (NOB) végrehajtó bizottsága. A NOB-tagok a szeptember 13-ai limai kongresszusukon szavaznak a pályázókról. A papírforma szerint a 2024-es olimpia gazdája Párizs, a négy évvel későbbié pedig Los Angeles lesz. Eredetileg mindkét város a korábbi rendezésért szállt harcba. A pályázók között korábban ott volt Hamburg, Róma és Budapest is, amelyek a magas költségek miatti lakossági ellenállást látva sorra visszaléptek. A magyar főváros a Momentum Mozgalom sikeres népszavazási kezdeményezését követően szállt ki. Thomas Bach, a NOB német elnöke a példátlan kettős döntést azzal indokolta, hogy kár lenne két ilyen megalapozott pályázatot veszni hagyni. A döntésben a biztonság is szerepet játszik, hiszen egyre kevesebb város vállalja a nyári játékokkal járó kiadásokat. Párizs 1900-ban és 1924-ben, Los Angeles pedig 1932-ben és 1984-ben rendezett olimpiát. Harmadszori házigazdaként csatlakoznak Londonhoz, amely 1908-ban, 1948-ban és 2012-ben fogadta a világ legjobb sportolóit.
__label__felsőoktatás 1.00001 __label__egyetem 0.964865 __label__oktatás 0.948165 __label__tandíj 0.0267693 __label__közgazdaságtudomány 0.0174525 __label__érdekvédelem 0.0145136 __label__szakképzés 0.0116973 __label__pénzügy 0.0106625 __label__demonstráció 0.0106625 __label__kormány 0.0103382 $$$ __label__geography__magyarország 1.00001 __label__felsőoktatás 1.00001 __label__oktatás 0.964865 __label__egyetem 0.955329 __label__tandíj 0.0758682 __label__organization__budapesti@@corvinus@@egyetem 0.0583558 __label__közgazdaságtudomány 0.033096 __label__érdekvédelem 0.0222962 __label__organization__höok 0.019134 __label__organization__magyar@@rektori@@konferencia 0.0169249 $$$ __label__egyetem __label__felsőoktatás geography__magyarország organization__budapesti@@corvinus@@egyetem organization__elte genre__cikk genre__címlapsztori author__riba@@istván year__2015 $$$ A kormány harca az egyetemekkel, Buktathatnék $$$ A kormány harca az egyetemekkel Buktathatnék Bár a kormány visszakozni látszik az egyetemi szakmegszüntetési javaslatai egy részétől, a hallgatók kevés hitelt adnak az ígéreteknek. Láthatóan nem tanul a kormány a korábban történtekből, a felsőoktatás átszervezése ügyében újra fejjel rohan a falnak. Pár évvel ezelőtt Orbán Viktor személyes közbelépése kellett, hogy a tüntető diákokat lecsendesítsék, a hét elején már pár száz fős tömeg megjelenése a budapesti utcákon elég volt ahhoz, hogy a nagyszabású átalakító terv módosuljon, és a megszüntetni tervezett nemzetközi tanulmányok szak megmaradhasson. Ebből is látszik, hogy az egyre fogyó népszerűségű kormánynak a háta közepére sem hiányzik olyan konfliktus, amely könnyen átterjedhet az utcára is, többek közt ezért érthetetlen, miért is hívta ki maga ellen az egyetemek haragját a legújabb szakmegszüntetési tervekkel. Ahogy kérdés persze az is, mennyire tudja majd megőrizni komolyságát az Orbán-kabinet, ha hónapokig tartó munkával elkészített felsőoktatási javaslatát nem képes szakmailag megvédeni, és az első tiltakozásra feladja. Márpedig szakmailag aligha lehet alátámasztani a társadalomtudományi képzésben tervezett változtatásokat. A hétfőn még megszüntetni szándékozott nemzetközi tanulmányok szak akár a kormány kedvenc bezzeggyereke is lehetne. „A versenyképes képzés és a színvonal emelése érdekében egyre inkább szükséges annak a nézetnek az elfogadtatása, hogy az állami felsőoktatási intézményeknek is lehet és kell piaci alapon működniük” – áll a kabinet által nemrég elfogadott, Fokozatváltás a felsőoktatásban címet viselő stratégiai anyagban. A nemzetközi tanulmányok szakra pedig kifejezetten érvényes az, hogy sok diák választja, és rendre nagyon magas pontszámmal – azaz magas szintű tudással – jelentkeznek oda, és a diploma megszerzése után jó eséllyel el is tudnak helyezkedni. Ráadásul az államnak nem is kerül sokba a képzésük, ugyanis 2012-től gyakorlatilag alig lehet állami ösztöndíjas tanulót felvenni e szakra. A meghirdetett helyek mégis betelnek, az ELTE-n például tavaly 10 állami ösztöndíjas hallgató mellett 190-en vállalták a borsos, 230 ezer forintos félévenkénti tandíjat. A Corvinuson hasonló a helyzet, s ők még azzal is büszkélkedhetnek, hogy alapképzéstől a mesterképzésen át a doktori képzésig angol nyelven is lehet választani e szakot. Mind az ELTE-n, mind a Közgázon a kar költségvetésének jelentős része származik a tanulók tandíjából. Színtiszta politika – így értékelték kérdésünkre a nemzetközi tanulmányok szak megszüntetésére irányuló minisztériumi javaslatot az érintett karok oktatói. Érti a dolgát, aki ezt elővezette, s érzi a politika finom rezdüléseit is – tették hozzá, hiszen úgy tenne tönkre társadalomtudományi műhelyeket, hogy látszólag szakmai köntösbe csomagolja. A szak „beszántásának” terve hatásaiban messze túlmutat a felsőoktatáson. Ezáltal veszélybe kerülhetne ugyanis az ELTE Társadalomtudományi Kar (Tátk) működése, s komoly nehézségeknek nézhetne elébe a Budapesti Corvinus Egyetem Társadalomtudományi Kara (BCE TK) is, mindkettő a társadalomtudományi kutatásoknak is fontos résztvevője. A társadalmi folyamatok elemzése során a kormánnyal szemben gyakran erősen kritikus hangot megütő műhelyek szétverése, az oda járó diákok elbizonytalanítása, s ezzel a leendő társadalomtudós nemzedékek kinevelésének megnehezítése pedig jól jöhet az Orbán-kormánynak. Erre utal egyébként az is, hogy a minisztérium a társadalmi tanulmányok szakot is megszüntetné, s mint kedden a Felsőoktatási Kerekasztal ülésén kiderült, ebben – ellentétben a nemzetközi tanulmányokkal – a Magyar Rektori Konferencia is partnere. Az idén jelentkezett diákokat alaposan elbizonytalaníthatja az Emmi terve a megszüntetésekről. A jelentkezési időszak ugyanis még nem zárult le, hiszen a megcélzott szakok sorrendjén lehet még változtatni. A hírek hatására a jelentkezők így könnyen elfordulhatnak egyes képzési helyektől. A legnehezebb helyzetben éppen a legnagyobb magyar egyetem, az ELTE van, hiszen két kara, a társadalomtudományin kívül a Pedagógiai és Pszichológiai is erősen érintett a szakmegszüntetési tervekben. Utóbbi úgy, hogy a kormány tervei szerint a pszichológiát újra osztatlan képzésben oktatnák, így a külföldi hallgatók körében is népszerű alapszak megszűnne, jelentős bevételkiesést okozva. A tiltakozás hatására végül ezt a tervezett változást is visszavonta a minisztérium. Nem a nemzetközi tanulmányok szak felszámolása az egyetlen, amely felzaklatta a felsőoktatást. A bölcsészettudományi képzésterületen belül például megszüntetik az egykor rendkívül népszerű andragógia szakot, amelyre még az után is sokan jelentkeztek, hogy a kormány úgy döntött, ott állami ösztöndíjat csak nagyon magas pontszámmal bekerült hallgatók kaphatnak. E szak egy részét újraindítják majd a közösségszervezés néven induló szakon, ám például éppen a sokat hangoztatott „életen át tartó tanulásban” segítséget nyújtó felnőttképzés szakirány végleg eltűnhet. A műszaki képzésen két alapszakot érint a megszüntetési terv, s közülük a műszaki menedzser szakot illetően úgy tűnik, konszenzus van. Bár ezt eddig sokan választották, a minisztérium, s személyesen Palkovics Imre felsőoktatási államtitkár is feleslegesnek tartja. Az ipari termék- és formatervezői szak kilövésére viszont kevesen számítottak, s emiatt a Budapesti Műszaki és Gazdaságtudományi Egyetemen (BME) tetemre hívták az államtitkárt is. Palkovics nem igazán tudta megvédeni a döntést, a végzettek iránti csekély keresletre és a mérnöki szakokéhoz képeset alacsonyabb kezdő jövedelmükre hivatkozott, végül kedden úgy döntöttek, ez a szak is maradhat. Szakritkításra számíthat az agrár- és a művészetközvetítési képzés is. Ami igazán feltűnő, hogy valaki a minisztériumban nem nagyon szereti a környezetvédelmet, hiszen több olyan szak megszüntetését is tervezik, amely ehhez kapcsolódik. Ilyen az agrárképzésen belül a természetvédelmi mérnöki szak, de a környezetgazdálkodási mérnökök oktatása is rajta van a listán. A környezettanképzés és az ökotoxikológusok mesterképzése is áldozatul esik. A mesterképzéseknél amúgy is sokkal nagyobb lesz a ritkítás, mint az alapszakokon. Ez több esetben érthető is, hiszen közülük sok hiába kapta meg a szakindítási engedélyt, nem sikerült diákokra szert tenniük. A digitális bölcsészet vagy a terminológia mesterszak megszüntetése ellen valószínűleg nem is lesz tüntetés a minisztérium előtt. Ez pedig azt is bizonyítja, hogy ha a felsőoktatási államtitkárság terve mögött nem politikai számítás állt volna, akkor lehetett volna olyan tervezetet letenni az asztalra, amellyel az egyetemek és főiskolák egyetérthettek volna. Kompromisszumot lehetett elérni például a kommunikáció szak esetében, ahol a korábban lehetséges négy kimenet közül – felsőoktatási szakképzés, alapszak, mesterszak, illetve a szabad bölcsészet egyik szakiránya – kettőt meghagytak, így alap- és mesterszakra a továbbiakban is lehet majd felvételizni. Ugyanakkor a minisztérium feleslegesen húzza magára a 2012-es hallgatói tiltakozásokkal a kormányt egyszer már meghátrálására kényszerítő felsőoktatási szféra haragját, hiszen nem a szakok rostálása a fő probléma. Az igazán súlyos ügyek kezelése pedig – amelynek egyik tünete a hallgatók elvándorlása – még várat magára. Idetartozik például a képzések finanszírozása, s az egyes intézmények szakindításainak felülvizsgálata. Ha ugyanis az állam valóban a minőségelvű képzésre szeretné átállítani az intézményeket, akkor jönnének az igazán nagy konfliktusok. Elfogadtatni például az intézményekkel, hogy le kell mondaniuk olyan oktatás indításáról, amilyenről száz kilométerrel arrébb egy másik intézménynek nem, vagy amelynek az oktatásához hiányzik a megfelelő tanári gárda és tananyag, nem ígérkezik könnyű menetnek. Ehhez képest most kicsinyes, politikai szándékokkal terhelt csatákban fogy el a nagy reformok végrehajtásához szükséges lendület. RIBA ISTVÁN
__label__irodalom 0.890304 __label__sajtó 0.569863 __label__pártpolitika 0.0420977 __label__kormány 0.0154346 __label__művészet 0.00114357 __label__sajtószabadság 0.000742181 __label__szociáldemokrácia 0.000697851 __label__humor 0.000656203 __label__sajtótörténet 0.000656203 __label__belpolitika 0.000454218 $$$ __label__irodalom 1.00001 __label__geography__magyarország 0.993522 __label__organization__magyar@@írószövetség 0.0100236 __label__politika 0.00913564 __label__person__döbrentei@@kornél 0.00574025 __label__person__szerb@@antal 0.00461957 __label__sajtó 0.00308537 __label__organization__szép@@szó 0.00264167 __label__person__mccarthy 0.0021257 __label__belpolitika 0.00206074 $$$ __label__belpolitika __label__érdekvédelem __label__irodalom geography__magyarország organization__magyar@@írószövetség genre__hír year__2006 $$$ KORMÁNYELLENES ÍRÓK $$$ KORMÁNYELLENES ÍRÓK Az utóbbi hetek belpolitikai válságát mindenestül a kormány nyakába varrja a Magyar Írószövetség választmányának hétfőn kiadott közleménye, amikor „élesen elítéli a miniszterelnök, a kormány és a koalíciót alkotó pártok hazug szavait”. A szervezet kompetenciáján túlnyúlónak látszó, az 50 évvel ezelőtti előd történelmi érdemeire rájátszó aktus súlya azért is megkérdőjelezhető, mert a Magyar Írószövetség ma korántsem az egész írótársadalom szócsöve. Eljelentéktelenedésének első formális epizódja már 1997-ben megtörtént, amikor létrejött a Szépírók Társasága, és ezzel végérvényesen felbomlott az írótársadalmon belüli hallgatólagos egység. Azóta számos új írószervezet jött létre, egyebek mellett a Fiatal Írók Szövetsége, a József Attila Kör, az Írók Szakszervezete, a Magyar Írók Egyesülete, a Független Magyar Írók Szövetsége, és továbbra is működik a Magyar PEN Klub.
__label__külpolitika 0.997378 __label__gazdaság 0.934405 __label__állami@@hitelfelvétel 0.129413 __label__pénzügy 0.0780882 __label__hitel 0.0197291 __label__külföldi@@befektetés 0.0124417 __label__államadósság 0.00383448 __label__gazdasági@@válság 0.00151118 __label__gazdaságpolitika 0.000979752 __label__külföldi@@államadósság 0.000893046 $$$ __label__geography__egyiptom 1.00001 __label__gazdaság 0.996527 __label__külpolitika 0.992664 __label__államadósság 0.939923 __label__állami@@hitelfelvétel 0.831153 __label__pénzügy 0.699264 __label__geography__usa 0.0600966 __label__organization__imf 0.0259674 __label__person__suharto 0.00318268 __label__adósságelengedés 0.00308537 $$$ __label__adósságelengedés __label__állami@@hitelfelvétel __label__gazdaság __label__külpolitika geography__egyiptom geography__usa genre__hír genre__keretes year__2012 $$$ USA–egyiptomi gazdasági közeledés $$$ USA–egyiptomi gazdasági közeledés Egymilliárd dollárnyi adósságkönnyítést készül Egyiptomnak adni az USA – közölték Washingtonban, jelezve, hogy csökken az amerikai gyanakvás Mohamed Murszi iszlamista elnökkel, illetve a kormányt alakító Muszlim Testvériséggel szemben. Washington szoros politikai és gazdasági kapcsolatokat ápolt a tavaly februárban lemondatott Hoszni Mubarak elnökkel, a Kairónak nyújtott évi katonai segély 1,3 milliárd dollár volt. A másfél évig tartó, zavaros átmenet során az egyiptomi gazdaság az összeomlás szélére került, az új kairói kormánynak létérdeke a folyó fizetési mérleg és a GDP nyolc százalékára rúgó költségvetési hiány finanszírozása. Washington azt is jelezte, támogatja azt a kairói kérést, hogy a Nemzetközi Valutaalap (IMF) az év végéig 4,8 milliárd dolláros hitelt nyújtson Egyiptomnak. Az ötéves futamidejű kölcsön kamata igen kedvező, 1,1 százalékos lenne, miközben az állam a hazai bankoktól 16 százalékos kamatra kap forrást. A nemrég Egyiptomba látogatott Christine Lagarde IMF-igazgató közölte, a nemzetközi pénzintézet Kairó partnere lesz a reformokban.
__label__háború 0.966924 __label__külpolitika 0.887215 __label__politika 0.48439 __label__polgárháború 0.355785 __label__katonai@@beavatkozás 0.233716 __label__diplomácia 0.177821 __label__béketárgyalás 0.112805 __label__belpolitika 0.0803675 __label__békefenntartás 0.0550153 __label__fegyveres@@konfliktus 0.0534133 $$$ __label__geography__jugoszlávia 1.00001 __label__geography__koszovó 0.996837 __label__geography__szerbia 0.994455 __label__háború 0.992889 __label__organization__nato 0.96591 __label__külpolitika 0.899131 __label__polgárháború 0.300756 __label__béketárgyalás 0.281416 __label__politika 0.245095 __label__katonai@@beavatkozás 0.156115 $$$ __label__háború __label__külpolitika __label__diplomácia __label__politika geography__szerbia geography__jugoszlávia geography__koszovó organization__nato genre__cikk author__németh@@andrás year__1999 $$$ Koszovói rendezési erőfeszítések, Kifullasztásig $$$ Koszovói rendezési erőfeszítések Kifullasztásig Rossz térkép alapján irányított NATO-rakéták szombatra virradó éjjel tévedésből rommá lőtték a Kínai Népköztársaság belgrádi nagykövetségét és ezzel egy időre a reményt is, hogy a jelenleginél lényegesen szélesebb nemzetközi összefogás bírja rá Milosevics jugoszláv elnököt az atlanti szövetség egyébként egyre „puhább” feltételeinek elfogadására. Ennek ellenére mind több jel utal arra, hogy néhány héten belül orosz közvetítéssel megállapodás születhet a koszovói válság megoldásáról. Elemzők szerint a kompromisszum lényege az lesz, hogy Belgrád beleegyezik a külföldi békefenntartók Koszovóba vezénylésébe, míg a nyugati nagyhatalmak lemondanak azon követelésükről, hogy e felfegyverzett alakulatok a NATO kizárólagos parancsnoksága alatt tevékenykedjenek. A Jugoszlávia elleni NATO-háború ötvenedik napja felé közeledve Belgrád meglehetősen kilátástalan helyzetbe került: a légicsapások okozta rombolás miatt mindinkább elviselhetetlen életkörülmények közé kerül a lakosság, s Szerbia fő szövetségese, Oroszország is elfogadhatónak minősítette, hogy az ENSZ parancsnoksága alatt - Belgrád beleegyezésével - több ezer külföldi békefenntartó érkezzen Koszovóba. A hivatalos Belgrád egyelőre nem mondott igent a hét legfejlettebb ipari ország és Oroszország (G8) külügyminisztereinek múlt csütörtöki bonni találkozóján elfogadott, kevés részletet tartalmazó keretegyezményre, ám ennek ellenére nyilvánvaló jelei vannak az olvadásnak. A jugoszláv hadsereg parancsnoksága hétfőn bejelentette: jelentős mértékben csökkentette a Koszovóban állomásozó katonák számát, s amennyiben véget ér a bombázás, a tartományban csak annyi katona marad, amennyi március 24-e, a légi háború megkezdése előtt volt. A NATO lapzártánkkor még „vizsgálta” a szerb javaslatot, de a teljes kivonuláshoz ragaszkodva valószínűleg elutasítja azt. Ugyanakkor az atlanti szövetség se rendíthetetlen e tekintetben: már az április végi washingtoni csúcstalálkozó közös nyilatkozatában sem szerepelt „valamennyi” jugoszláv katona kivonásának követelése (igaz, ezt utóbb Solana főtitkár nyelvi pongyolaságnak minősítette). A múlt heti bonni külügyminiszteri találkozó után pedig az orosz fél vélte úgy, hogy - az angol „the” határozott névelő kihagyatásával - kiharcolta, Belgrádnak ne az összes katonai és rendőri egységét kelljen kivonnia Koszovóból (a NATO azért továbbra is teljes kivonulásról beszél). A jugoszláv erők részleges kivonásának bejelentésével egy időben a Szlobodan Milosevics jugoszláv államfőhöz közel álló körökből is részben olyan értesülések érkeztek, melyek szerint Belgrád egyre inkább hajlik néhány nyugati követelés elfogadására, ám ragaszkodik ahhoz, hogy a békeerőkben ne kapjanak helyet azon országok katonái, amelyek tevőlegesen is részt vettek a szerbiai és montenegrói légitámadásokban. Nem hivatalos forrásokból származó értesülések szerint Belgrád Oroszország és Ukrajna, valamint Görögország, Olaszország vagy Svédország katonáinak jelenlétébe hajlandó beleegyezni. Orosz külügyi körökben a legnagyobb eredménynek azt tartják, hogy a Bonnban kidolgozott rendezési terv a NATO-t meg sem említi, s a válságkezelést visszahelyezi az ENSZ égisze alá. Így - mint Moszkvában aláhúzzák - már nem egyszerűen arról van szó, hogy a NATO katonailag megszállja Koszovót, hanem a világszervezet mandátumával létrehozandó „polgári és biztonsági jelenlétről”. Noha az utóbbi hetekben orosz illetékesek többször kifejtették, azt szeretnék, ha a NATO-országok nem vennének részt a békefenntartó kontingensben, kénytelenek voltak belátni, hogy az észak-atlanti szövetséget már csak anyagi és technikai megfontolások miatt sem lehet abból kizárni. Az orosz rendezési forgatókönyvek sarkköve továbbra is az, hogy a nemzetközi békefenntartó erők összetételét Belgrádnak okvetlenül jóvá kell hagynia. Mint Ivanov külügyminiszter hangsúlyozta, ez következik abból a G8-értekezleten is megerősített elvből, amely szerint tiszteletben kell tartani Jugoszlávia szuverenitását. A NATO viszont egyelőre igyekszik nem foglalkozni a békeerők pontos összetételével. Javier Solana főtitkár csak annyit mondott, hogy a békefenntartóknak komoly erővel kell rendelkezniük, mert ellenkező esetben a mintegy 800 ezer menekült nem térne haza. „A békeerők magját a NATO-nak kell alkotnia, s Oroszországnak is részt kell vennie” - tette hozzá a főtitkár, megismételve, hogy Milosevicsnek nem lehet beleszólása a csapatok összeállításába. A NATO és Oroszország számára egyaránt elfogadható BT-határozat megszövegezése tehát nem ígérkezik könnyű feladatnak: Ivanov orosz külügyminiszter szerint az egyeztetés több hétig is eltarthat. Az orosz diplomácia olyan formulát keres, amely lehetővé tenné a légicsapások felfüggesztését és a jugoszláv csapatok Koszovóból való kivonásának egyidejű megkezdését, de úgy, hogy a katonai vákuumot ne a Koszovói Felszabadítási Hadsereg (UCK) osztagai, hanem a nemzetközi békefenntartók töltsék ki. Németországban a bonni külügyminiszteri találkozón elfogadott válságmegoldási javaslatot sokan a német külügyminiszter által néhány hete megfogalmazott béketerv reinkarnációjának tartják, amellyel Joschka Fischer mindenekelőtt saját pártját, a pacifista zöldeket akarta megbékíteni. Igaz, Fischer javaslatában a bombázások 24 órás leállítása is szerepelt - amire éppen egy olyan gesztus kínálhatott volna alkalmat, mint a Belgrád által hétfőn bejelentett részleges kivonulás - az amerikai elnök azonban csak akkor hajlandó tűzszünetre, ha egyértelműen megkezdődik a NATO eredeti követeléseinek - teljes jugoszláv csapatkivonás, fegyveres békefenntartók bevonulása, menekültek hazatérése - teljesítése. Csütörtökön egyébként rendkívüli kongresszust tartanak a német kormánykoalícióban részt vevő zöldek, s ezen döntenek arról, hogy felsorakoznak-e a külügyminiszter béketerve mögé, avagy a bombázások azonnali leállítását követelik. A háború kérdésében végletekig megosztott római kormány, ha lehet, még szövetségeseinél is lelkesebben üdvözölte a G8 keretében kialakult béketervet. „Ez jelentheti a régen várt fordulatot és megoldást” - jelentette ki Budapesten a HVG-nek Umberto Ranieri külügyi államtitkár. A Massimo D’Alema vezette koalíció ugyanis a legnagyobb nehézségek árán tud csak kitartani a légitámadások folytatása mellett, miután a koalícióban részt vevő, Armando Cossutta vezette kommunisták kezdettől a bombázások leállítását követelik, s a kormány megbuktatásával fenyegetnek. A béketerv tehát nemcsak a koszovói megoldást, a római kormány fennmaradását is jelenti. Éppen ezért a belgrádi kínai nagykövetséget ért rakétatalálat (lásd keretes írásunkat), amely a szomszédban lévő olasz követségi épületet is megrongálta, elkeseredést váltott ki római kormánykörökben, egyben felerősítette a bombázásokat ellenzők hangját. A jobboldali ellenzék szerint pedig a NATO válaszút elé érkezett: vagy szárazföldi beavatkozás kell, vagy Rómának egyoldalúan is békekezdeményezést kell tennie. Ez utóbbiról azonban eddig nem szolgáltak részletekkel. Mindenesetre a közvélemény-kutatások szerint az olaszoknak mindössze egyharmada helyesli a légitámadások folytatását. A bonni külügyminiszteri egyezség óta egyébként látványosan megélénkült a Koszovó körüli diplomáciai tevékenység. A G8 üzenetének közvetítésével megbízott Csernomirgyin a hét elején Pekingbe repült, szerdán, lapzártánk után érkezik ugyanoda Schröder német kancellár, bár egyiküknek sincs sok esélye arra, hogy a hét végi téves bombatalálat után rávegyék a kínai vezetőket a bonni megállapodás alapján megfogalmazandó biztonsági tanácsi határozat elfogadására. Jugoszláviában egyébként ENSZ-alkalmazottak a világszervezet 15 tagú delegációjának koszovói látogatását készítik elő - ez lenne az első hivatalos külföldi küldöttség, amely a bombázások március 24-ei kezdete óta eljuthatna Pristinába. Közben a hivatalos média továbbra is a szerb vezetés hajthatatlanságát hangoztatja, s az állami rádióban és televízióban megszólaló vezetők még mindig kizárják a külföldi fegyveresek Koszovóba való beengedését. Nebojsa Vujovics jugoszláv külügyminiszter-helyettes is azt hangsúlyozta a Blic című napilapnak adott nyilatkozatában, hogy Jugoszlávia elutasítja a fegyveresek beengedését, s Milosevics elnök bátyja, Boriszlav Milosevics, Jugoszlávia moszkvai nagykövete is úgy vélekedett, hogy még jó ideig eltarthat a balkáni háború. A hadsereg cáfolja a szerb veszteségeket felsoroló NATO-híradásokat, s Pavle Bulatovics szövetségi védelmi miniszter szerint az észak-atlanti szövetség több tucat harci gépet és helikoptert, valamint több száz cirkálórakétát vesztett, s erkölcsi szempontból máris elvesztette a háborút. A diadalmas és a saját veszteségekről szót sem ejtő jelentések ellenpontja lehet az a valjevói „incidens”, melynek során egy férfi bevitt a városi televízióba egy olyan saját maga által készített videofelvételt, amelyen véleménye szerint egy NATO-gép lelövését örökítette meg. A televízióban rögtön be is mutatták a felvételt, ám hamarosan megjelent a rendőrség, s lefoglalta a kazettát, melyen - mint kiderült - egy jugoszláv MiG-29-es gép utolsó másodpercei látszottak. A hatalmon lévő pártok hazafias szövegekkel igyekeznek lelkesíteni a mindennaposnak számító áramszünetek, a benzinhiány, a vízellátási gondok miatt egyre csüggedtebb lakosságot. „Bill Clinton amerikai elnök halálbrigádjai az ártatlan emberek elleni támadásokkal, s a bombázók okozta szenvedés élvezetével csökkentik amiatti dühüket, hogy nem sikerült legyőzniük a szerb nemzetet. Biztosak vagyunk abban, hogy a szerb fegyverek győzni fognak, mert az ország polgárai nem hagyják, hogy az agresszor betegye a lábát Szerbia szent földjére” - áll a Vojiszlav Seselj vezette Szerb Radikális Párt (SZRSZ) legújabb nyilatkozatában. A propaganda szabályai szerint meg kell találni azokat az elérhető ellenségeket, akik felelősek a letagadhatatlan nehézségekért. A szerbiai hatalom, pontosabban az állami vezetés két ellenzéki politikusban, a Demokratikus Pártot vezető Zoran Gyingyicsben és Vuk Obradovicsban, a Szociáldemokrácia elnökében vélte leleplezni a NATO beépített ügynökeit, akik mint az ötödik hadoszlop tagjai azon munkálkodnak, hogy megkönnyítsék Jugoszlávia megszállását. A törvényen kívül helyezéssel egyenértékű tévékommentár komoly fejfájást okozhat Gyingyicsnek és Obradovicsnak, hiszen a NATO-bombázások kezdete óta csak Szlavko Csuruviját, a Dnevni Telegraf című független napilap tulajdonosát érte hasonló „megtiszteltetés”. A kommentár elhangzása után néhány nappal az ismert újságírót ismeretlen tettesek agyonlőtték belgrádi lakásának ajtajánál. Az ellenzékiek érthető módon óvatosan nyilatkoznak a NATO-csapásokról, s Belgrád külpolitikájáról, s Szerbiában egyelőre csak Gyingyics vélekedett a nyilvánosság előtt is úgy, hogy a koszovói válság rendezéséről szóló egyezmény csak akkor hozhatja meg a remélt eredményt, ha kizárja Milosevics hatalmon maradását. Jugoszláv források szerint ugyan Koszovóban, Szerbia többségében albánok lakta tartományában leállt a fegyveres szakadárszervezet, az UCK elleni katonai akció, az albán média a harcok folytatódásáról, s az UCK sikereiről számolt be. Tiranai és skopjei UCK-források szerint a nyugat-koszovói Djakovicánál komoly győzelmet aratott az UCK, míg más jelentések arról számoltak be, hogy a jugoszláv-albán határ egy szakaszát is ellenőrzése alá vonták a szakadárok, s Morina térségében tehergépkocsikon érkezik az utánpótlás Koszovóba. Az albánok arról is beszámoltak, hogy a harcok olyan térségekre is átterjedtek, ahol korábban béke volt, s hogy az új frontok megnyitására azért volt szükség, hogy az UCK segítséget nyújthasson az otthonukból elüldözött albán polgári személyeknek. A hatékony fegyverek hiányában korábban egyetlen katonai győzelmet sem arató szakadár erő feléledéséről szóló híreket a NATO is megerősítette. „Ahogy a szerb erők megsemmisülnek vagy elmenekülnek, felélénkül az UCK” - nyilatkozta a NATO egyik katonai szóvivője, s hozzátette: az albán fegyveresek védelmi övezeteket hoznak létre elüldözött honfitársaik számára. Az UCK állítólagos katonai sikereit határozott nyilatkozatok is kísérik: Bardhyl Mahmuti, az UCK kevés külföldi képviselőinek egyike figyelmeztette a világot, hogy a Koszovóból a múlt héten kiengedett, korábban passzív ellenállást hirdető koszovói albán „elnök” Ibrahim Rugova nem képviselheti a koszovói albánság egészét. „Rugova Milosevics ellenőrzése alatt áll, s a jugoszláv államfő valamilyen módon nyomást gyakorol rá.” Mahmuti azt is megismételte, hogy a koszovói szerb népirtó akciókat követően az UCK érvénytelennek tekinti a Koszovót Szerbián belül hagyó márciusi párizsi egyezséget, s úgy véli, hogy az albánság számára már csak Koszovó függetlenségének megteremtése jelenthet megoldást. „Nem hoztam semmiféle béketervet, sem üzenetet Milosevicstől” - közölte Ibrahim Rugova, miután az olasz kormány elszállásolta őt egy parkkal - és az alkalomra szóló kettős rendőrkordonnal - övezett római palotában, a Doria Pamphiliben. „Csak véletlen, hogy Rugova kiengedése egybeesik a G8 külügyminiszteri ülésével” - magyarázta kissé zavartan Lamberto Dini külügyminiszter mindazoknak, akik Milosevics manőverét sejtették a fejleményben, s aggódtak: a mérsékelt albán vezető a NATO bombázásainak leállítását fogja sürgetni. Rugova azonban hamar eloszlatta a NATO aggodalmait: D’Alema miniszterelnökkel és Dinivel folytatott első, kétórás megbeszélésén - amelyet azután sorra követett számos telefonbeszélgetés Solana NATO-főtitkárral, Albrighttal, a bonni és párizsi diplomácia vezetőivel - egyértelműen közölte: a bombázások leállítását tartaná helyesnek, de a szerb katonai egységek kivonását is, továbbá egyetért azzal, hogy nemzetközi fegyveres erő biztosítsa a menekültek visszatérését Koszovóba. Koszovóban közben újabb ismert albán politikus vesztette életét: Rugova egyik volt tanácsadóját, Fehmi Aganit egy közép-koszovói faluban gyilkolták meg. Szerb közlések szerint a 67 éves férfit az UCK gyilkolta meg, míg Agani rokonai szerint a szerbek végeztek a megalkuvást nem ismerő idős politikussal. Agani halálhírét egyszer már márciusban is elterjesztették, ám akkor hamarosan kiderült, hogy a jelentések tévesek voltak. Ezúttal más a helyzet: Agani holttestét a családtagjai azonosították. NÉMETH ANDRÁS
__label__háztartási@@gépek 0.256842 __label__elektronikai@@ipar 0.0953595 __label__fogyasztási@@szokások 0.0120638 __label__ipar 0.0100236 __label__kiskereskedelem 0.00807199 __label__minőségvédelem 0.00649827 __label__szórakoztató@@elektronika 0.00592107 __label__fogyasztóvédelem 0.00507033 __label__marketing 0.00447838 __label__szabványosítás 0.00383448 $$$ __label__háztartási@@gépek 0.334599 __label__elektronikai@@ipar 0.294225 __label__geography__magyarország 0.0803675 __label__ipar 0.0209742 __label__fogyasztási@@szokások 0.0203424 __label__szórakoztató@@elektronika 0.0140736 __label__kiskereskedelem 0.0100236 __label__minőségvédelem 0.00942259 __label__marketing 0.00735583 __label__fogyasztóvédelem 0.00735583 $$$ __label__elektronikai@@ipar __label__háztartási@@gépek geography__magyarország genre__cikk author__bedő@@iván year__2006 $$$ HÁZTARTÁSIGÉP-ÚJDONSÁGOK, Fehéráruk kékben, zöldben $$$ HÁZTARTÁSIGÉP-ÚJDONSÁGOK Fehéráruk kékben, zöldben Amikor az ember háztartási gépet vesz, jó, ha tudja, hogy az újdonságként reklámozott extrák nagy része csupán szemfényvesztés, a felspécizett gépek nem nyújtanak sokkal többet, mint az egyszerűen kezelhető alapmodellek. Akár a divatszakmában, évről évre muszáj új modellekkel előállni, miközben ami a ruha alatt van, nem sokat változik - így is összefoglalható a HVG által a háztartási gépek piacáról, a modellválaszték alakulásáról megkérdezett néhány magyar szakmabeli véleménye. A hűtőszekrények, mosó- és mosogatógépek, tűzhelyek és sütők, valamint a kávéfőzők, mikrosütők, mixerek és társaik kiforrott technológiát képviselnek. A fejlődés már csak apró lépésekből áll, főképp az energiatakarékosság irányába, korábban nem látott termék inkább csak mutatóba akad. A háziasszonyok és háziférfiak is megunhatták az évente beharangozott újdonságokat. Legalábbis ez lehet az egyik oka annak, hogy - mint Takács Ferencné, a Fogyasztóvédelmi Főfelügyelőség főosztályvezetője mondta - a neves gyártók is egyre jobban alkalmazkodnak az egyszerűen kezelhető alapmodellek iránti igényhez. Szerinte már ezek a manapság egyszerűbbnek számító készülékek is megfelelő minőségűek és biztonságosak - legfeljebb kevésbé tartósak. Amit a fogyasztóvédő úgy fogalmaz, hogy „ne kelljen diploma a kezeléshez”, azt a felső kategóriás német Miele cég budapesti marketingreferense, Szetei Dóra más oldalról közelíti meg. Mint mondja: másfél-két évtizede a technikától elbűvölt fogyasztók abban a készülékben bíztak, amely minél több kezelőszervvel érzékeltette sokoldalúságát, ma ellenben két-három gomb a maximum. Igaz, a drágább készülékeken szöveges kijelző egészíti ki a kevés gombot, így az amatőr szakács mintegy párbeszédbe bocsátkozhat a sütővel, hogy milyenre szeretné pirítani a lasagne tetejét, aztán a sütő „dönt”, mennyi ideig, mekkora hőfokon készíti el a vacsorát. Az effajta gépi gondolkodás az utóbbi évek valódi újdonságai közé tartozik, bár a legtöbb háziasszony talán nem is tudja, mi zajlik a készülék belsejében. A matematikából kölcsönzött nemzetközi kifejezéssel fuzzy logic néven emlegetett módszer lényegében azt jelenti, hogy az elektronika nem követeli meg pontos adatok, hőfokok és kilók betáplálását, hanem olyan információkat is értelmezni tud a mosogató- vagy a mosógép energiatakarékos finomhangolásakor, mint hogy „kicsit piszkos” vagy „erősebben nedvszívó”. Más finomságok talán kevesebbet nyomnak a latban. Akad hűtőgép, amelynek különböző fertályain a zöldséget plusz 4, a tejtermékeket mínusz 1, a húst mínusz 3 Celsius-fok várja. Kérdés, hogy a pár fokos hőmérséklet-különbség előállítására fordított többletkiadás megtérül-e, hiszen joggal feltételezhető, hogy a háziasszonyok többsége oda teszi a cuccokat, ahol éppen üres helyet talál. Az pedig egyenesen mosolyra készteti az NDK-s mosógépeken edződött háziasszonyt, amikor egy távol-keleti gyártó sajtóközleményében újdonságként olvas a 95 fokos babaruha- és a 40 fokos bioprogramról. Az pedig nyilván nem a magyar fogyasztók elmaradottságára utal, hogy Takács Ferencné csak megvonta a vállát, amikor a hűtőszekrények ajtajába épített tévéknek és internetes számítógépeknek a konyhai munkára gyakorolt kedvező hatásáról kérdeztük. A számítógépesítésnek is megvannak a maga határai. Évek óta sok szó esik róla, de még mindig csak kísérleti stádiumban van a háztartási gépek hálózatba kötése. A frizsider és a számítógép összeházasítása olyan áldásokkal járna, hogy például a hűtőgép nyilvántartaná, mi fogyott ki belőle, és egy napon még utánrendelne is a boltból, vagy a sütő lehívhatná az ételrecepteket. A fagyasztóban sem kellene minduntalan turkálni, ha a gép közölné, mit rejt a fiókok mélye. Az ezüst közben kisebb marketingvihart keltett Dél-Koreában. Fertőtlenítő hatása révén a nemesfém újabban hűtőszekrények bevonataként, illetve mosógépekben használatos adalékként szerepel a reklámokban. „Az ókori rómaiak ezüstpénzt dobtak víztárolójukba” - magyarázta a fertőtlenítő hatás történelmi múltját a Kosár című fogyasztómagazinban Mojzes Imre egyetemi tanár, hozzátéve, hogy a hívők által csókolgatott ikonok esetében is az ezüstbevonat nehezítette a betegségek terjedését. Februárban Szöulban egy fogyasztóvédelmi szervezet mégis vétót emelt a Samsung ama reklámja ellen, amely szerint az ő ezüstös gépei jobban csírátlanítanak, mint a konkurenciáéi. A vita groteszk vonásokat öltött: a Samsung azt állította, hogy míg más készülékek 99,9, addig az ő gyártmányai 99,999 százalékban fertőtlenítenek. A szóváltás igazán annak fényében meddő, hogy a német Stiftung Warentest árutesztelő magazin legfrissebb számában Franz Daschner, a freiburgi kórház-higiéniai intézet vezetője kijelentette: mivel „tudományosan eddig senki sem bizonyította, hogy a szokásos módon mosott ruha bármikor is fertőzést okozott volna”, fölösleges az antibakteriális kezelés akár ezüsttel, akár mással. „Fílinget vesz a vásárló, nem pedig terméket” - jelezte a marketingfogások jelentőségét a HVG-nek egy névtelenül nyilatkozó szakmabeli. Egybevág ezzel az egyik legnagyobb szakvásár, a kölni Domotechnica idei beharangozója, amely szerint az emberek a szemükkel vásárolnak: a használhatóság és az ár már rég nem az egyedüli szempont. Egy távol-keleti gyár ezért a szó szoros értelmében új színeket visz a hagyományosan fehéráruként emlegetett konyhai nagykészülékek világába: hűtőszekrényei húsz színárnyalatban kaphatóak, köztük metálvörösben, kristálykékben, csíkos bordóban vagy tükrös feketében. A marketing fontos eleme az is, mennyire zöld - ezúttal környezetvédelmi értelemben - a készülék. Amióta a hűtőszekrényekből száműzték a környezetkárosító gázokat, ez elsősorban azt jelenti, mennyire takarékoskodik a gép az árammal, illetve mosó- és mosogatógépek esetében a vízzel. Az EU-előírásnak megfelelően az áramfogyasztást a legkedvezőbb A-tól a legfalánkabb G-ig tartó skálán jelzik. A Fogyasztóvédelmi Főfelügyelőség tapasztalatai szerint a mosógépek például már megközelítették lehetőségeik határát: az egy kategóriába tartozó - azaz hasonló szolgáltatást nyújtó - készülékek áramfogyasztása az utóbbi években nem csökkent jelentősen. BEDŐ IVÁN
__label__határátlépés 0.924152 __label__határsértés 0.377551 __label__idegenrendészet 0.362979 __label__határőrség 0.239359 __label__menekültek 0.119213 __label__bűnüldözés 0.100889 __label__útlevél 0.0780882 __label__bevándorlás 0.0566624 __label__vízum 0.0534133 __label__külpolitika 0.0534133 $$$ __label__geography__európai@@unió 1.00001 __label__határátlépés 0.955329 __label__közigazgatás 0.822199 __label__organization__schengeni@@egyezmény 0.712242 __label__határőrség 0.562187 __label__határsértés 0.256842 __label__idegenrendészet 0.125933 __label__integráció 0.125933 __label__közlekedés 0.100889 __label__személyi@@igazolvány 0.0518555 $$$ __label__határátlépés __label__határőrség geography__európai@@unió organization__schengeni@@egyezmény genre__cikk author__magyar@@péter year__1995 $$$ ÚJ HATÁRELLENŐRZÉS AZ EU-BAN, Légiesített sorompók $$$ ÚJ HATÁRELLENŐRZÉS AZ EU-BAN Légiesített sorompók Március 26-tól nincs többé útlevél-ellenőrzés, árumegállítás az Európai Unió belső határain; többszöri halasztás után életbe lép az erre vonatkozó schengeni megállapodás, melyhez az elmúlt napokban Ausztria is csatlakozott. A közösség külső határain ezzel egy időben szigorúbb ellenőrzés veszi kezdetét. Először Németország, Franciaország és a Benelux-országok állapodtak meg 1985-ben az egymás közti határellenőrzések megszüntetéséről, miután közös határaik mind az Európai Unión (EU) belül találhatók. A luxemburgi Schengen községben aláírt megállapodáshoz később Spanyolország és Portugália, majd Olaszország és Görögország is csatlakozott, Nagy-Britannia viszont – a thatcheri politika jegyében – tüntetően megőrizte különállását, s nem „légiesíti” beléptetőhelyeit (bár ezeken már régóta eltérő és egyszerűbb az elbánás az EU-tagországokból érkezőkkel szemben, mint az „egyéb” beutazókkal). Az 1985-ös megállapodás nem volt példa nélküli, hiszen a Benelux-államok (Belgium, Hollandia, Luxemburg) között akkor már jó ideje működött ilyen rendszer. A három ország 1960-tól közös beutazási engedélyeket adott ki a külországokból érkezőknek, s külső határaikra helyezték át a személyforgalom ellenőrzését. A belga–holland és a belga–luxemburgi határon már a hetvenes években is úgy hajthatott át az autós, hogy szinte észre sem vette. A három ország később bűnügyi, jogsegélyi és kiadatási szerződéssel, valamint háromoldalú toloncegyezménnyel is kiegészítette a megállapodást, mert az illetékesek rájöttek: ha felszámolják a belső határellenőrzést, össze kell hangolniuk az idegenrendészetet és bűnüldözést. Az ezt követő EU-gyakorlat – többszöri halasztás után – most lép igazán életbe. Időközben kiderült ugyanis, hogy a személy- és áruforgalom akadálytalanná tétele egyéb kérdéseket is felvet. Egységesen kell kezelni például az áruszállítást, a bevándorlást, a menekültügyet, ellenőrizni a kábítószer- és fegyverkereskedelmet – csupa olyan terület, amelyre a Benelux-gyakorlat még nem terjedt ki, a schengeni megállapodás viszont már igen. A belga–francia vagy a belga–német határ már jó egy éve így működik, március 26-tól pedig immár majdnem az összes belső határállomás „átjárhatóbb lesz”. Azaz, megszűnik az utasok ellenőrzése, miközben a külső országokból beutazóknak – ha vízumkötelesek – egységes vízumkérő űrlapokat kell kitölteniük, s végre működésbe lép az egységes számítógépes információs rendszer, amellyel a rendőri feladatok közös ellátását igyekeznek megkönnyíteni. Március 26. egyébként a legtöbb európai légitársaságnál a nyári menetrend életbe lépésének a napja – ezért esett rá a választás. Olaszország és Görögország tengeri határbeléptetőire később terjesztik ki az új rendszert, a közel kétezer apró görög sziget ellenőrzése ugyanis még megoldásra vár. „Ez az új rendszer történelmi lépés a szabad mozgás megteremtésére Európában” – mondják büszkén az EU politikusai, sőt, a német belügyminiszter szerint „nagyobb biztonságot is jelent az EU állampolgárainak”. Ezt a nagyobb biztonságot a külső határállomásokat egyetlen központtal összekötő számítógépes beléptetési ellenőrző rendszer (Schengen Information System = SIS) hivatott nyújtani. Ám ez igen nehézkesen indult be, s a határmegnyitás halasztgatása is épp ezzel függött össze. A számítógépes rendszerben minden határbeléptető pont össze van kötve a strasbourgi központtal, ahonnét az érdeklődő „határhivatalnok” azonnali információt kaphat a belépni szándékozó személyről vagy gépkocsiról. A közös adatbázishoz – amely a gyanús vagy kitiltott személyeket, a lopott gépkocsikat és a hamisított pénzeket is tartalmazza – minden érintett rendőrség is hozzáférhet, nemcsak a külső határállomások. Jelenleg mintegy 1,5 millió dossziét helyeztek el benne, de számuk 9 millióra növelhető. Ez az első olyan személyi nyilvántartást tartalmazó adatbázis, amely azonnali hozzáférést tesz lehetővé. Ami a légiforgalom „schengenesítését” illeti: ezentúl az EU-tagállamból EU-tagállamba repülő járatok egyre inkább a repülőterek belföldi kapuitól indulnak majd, útlevél-ellenőrzés nélkül, s minden repülőtéren lesz „zöld folyosó” kifejezetten az EU-állampolgárok részére. A közös vízumpolitika keretében egyeztették, mely országok polgárait kötelezik vízumra, egyeztetik a tilalmi listákat, s egyen-formanyomtatványon adják ki a beutazási engedélyeket. Az előállítás, a kiutasítás és a kitoloncolás viszont az illető ország saját hatáskörében marad, de ezentúl a „kiebrudalás” az EU külső határain túlra történik. MAGYAR PÉTER
__label__képzőművészet 0.061886 __label__kultúra 0.0446909 __label__művészet 0.0267693 __label__gasztronómia 0.0128312 __label__zene 0.00114357 __label__táplálkozási@@szokások 0.00107496 __label__egyházi@@ünnep 0.000865901 __label__élelmiszeripar 0.00071967 __label__vallás 0.000697851 __label__festészet 0.000617076 $$$ __label__kultúra 0.140346 __label__művészet 0.0244331 __label__gasztronómia 0.0149671 __label__geography__usa 0.0136468 __label__vallás 0.0109969 __label__geography__finnország 0.0106625 __label__person__daniel 0.00832578 __label__person__david 0.00782589 __label__popzene 0.00782589 __label__geography__írország 0.00782589 $$$ __label__gasztronómia __label__történelem genre__hír genre__keretes year__2010 $$$ Jobban élünk, mint ezer éve $$$ Jobban élünk, mint ezer éve Az utolsó vacsora bekerült az International Journal of Obesity című, elhízástani szakfolyóiratba. Nem új keletű vétek, hogy egyre többet esznek az emberek, hiszen az ételadagok az utóbbi ezer évben folyamatosan nagyobbak lettek – vonta le a következtetést két amerikai professzor, Brian és Craig Wansink, miután számítógéppel elemezték a bibliai jelenetről festett képeket. A szereplők fejméretét alapul véve a fivérek arra jutottak, hogy a második évezred elejétől a végéig az asztalon látható főétel 70 százalékkal lett nagyobb, a veknik 25 százalékkal nőttek meg. Érdekesség, hogy bár a Biblia szűkszavú leírása szerint az utolsó vacsorán kenyér és bor volt az asztalon, a későbbi festményeken alig szerepel bor, viszont nagy adag bárányok tűnnek föl – ez a zsidó húsvét előestéjén természetes is –, és meglepő módon disznóhús is felbukkan egyik-másik képen. A leggyakoribb azonban a hal mint Jézushoz kapcsolódó keresztény szimbólum. A Wansink fivérek által idézett egyik forrásmunkából emellett az a kuriózum is megtudható, hogy a talán leghíresebb vacsoraábrázoláson, Leonardo festményén a hal nem más, mint a nem kósernek tekintendő angolna. A történelmietlenség oka feltehetőleg az, hogy a festő bevásárlócéduláinak tanúsága szerint Leonardo konyháján gyakran tálaltak föl angolnát. Mindez akár alá is támaszthatja a Wansink fivérek tézisét, amely szerint a képeken a művészek reálisan ábrázolták, amit a maguk korában tapasztaltak.
__label__befektetés 0.992433 __label__befektetési@@alap 0.945005 __label__pénz-@@és@@tőkepiac 0.577505 __label__pénzügy 0.239359 __label__lakossági@@megtakarítások 0.103759 __label__értékpapírpiac 0.0675567 __label__állampapír 0.0373369 __label__nyugdíjpénztár 0.00832578 __label__bankbetét 0.00491541 __label__vagyonkezelés 0.00383448 $$$ __label__geography__magyarország 1.00001 __label__befektetés 0.998765 __label__befektetési@@alap 0.96591 __label__pénz-@@és@@tőkepiac 0.577505 __label__pénzügy 0.262852 __label__lakossági@@megtakarítások 0.0550153 __label__értékpapírpiac 0.033096 __label__nyugdíjpénztár 0.0136468 __label__kamatadó 0.0103382 __label__person__lantos@@csaba 0.00885735 $$$ __label__befektetés __label__befektetési@@alap __label__pénz-@@és@@tőkepiac geography__magyarország genre__cikk author__péterfalvi@@győző year__2005 $$$ BEFEKTETÉSI DILEMMÁK, Hozam hozomra $$$ BEFEKTETÉSI DILEMMÁK Hozam hozomra Ömlik a pénz a befektetési alapokba. A csökkenő kamatok láttán egyre kevesebben elégednek meg a garantált, de alacsony nyereséggel, és helyette a bizonytalan magasabbat választják. A jegybanki alapkamat s ennek következtében a betétek hozamainak csökkenése új stratégiára készteti a pénzüket megtakarítókat. Korábban elég volt odafigyelniük arra, hogy bankjuk milyen futamidőre kínál éppen akciós betétet, s így akár az inflációt 5 százalékponttal meghaladó kamatot is kaphattak betétükre. Mára az infláció 3,6 százalékra szelídült, de a betéti kamatcsökkenés mértéke még nagyobb volt, így a befektetőknek jellemzően 6 százalék alatti, ráadásul folyamatosan csökkenő kamattal kell beérniük. A leglátványosabb esés éppen a legkedveltebb egy-három hónapos betéteket érintette, az egy évvel ezelőtti 10 százalékot is meghaladó kamatszint majdnem a felére esett vissza. A banki betétállományok apadásának nagyságrendje még nem számottevő ugyan, de jelzésértékű, hogy a korábbi stabil havi 1 százalékos növekedés az év első felében félszázalékos csökkenésbe csapott át, ezért a bankok látványos fejlesztésekbe kezdtek az alapok piacán. Kevesebb mint egy év alatt 17 új alap jelent meg, s ezután is további gyors növekedésre lehet számítani. A Befektetési Alapkezelők és Vagyonkezelők Magyarországi Szövetsége (Bamosz) tagjai által kezelt befektetési alapok vagyona az év elejétől augusztus végéig 70 százalékkal, csaknem 1800 milliárd forintra duzzadt. A befektetési jegy előnye, hogy lefed sok megtakarítási formát - mint a részvény, a kötvény vagy a betét -, és a pénz hozama a méretgazdaságosság, valamint a portfóliókezelők szakértelme révén magasabbra srófolható az egyedi befektetésekéhez képest. Hátránya, hogy a befektető akár el is veszítheti pénze egy részét. Ezt kivédendő egyre több tőkegarantált befektetési alap van a kínálatban. Ezeken belül is talán az úgynevezett tőkegarantált származtatott alapok állnak a legígéretesebb jövő előtt, kitűnően ötvözik ugyanis a magas hozam ígéretét a biztonsággal. Ezek az alapok a befolyt pénzt két részre osztják: a nagyobbikat állampapírokba és betétekbe fektetik - amiből a futamidő végére el tudják érni a kiindulási szintet, hogy a teljes tőke visszatérüljön -, a kisebbikkel meg elkezdenek kockáztatni. Ha bejönnek az alap lépései, a befektető a piaci átlagot jócskán meghaladó hozamot zsebelhet be, ha viszont nem, úgy sem veszti el a tőkéjét. Ilyen típusú befektetéseket évek óta kínál a Kereskedelmi és Hitelbank, a Citibank, illetve a Raiffeisen is. A napokban jelenik meg hasonló konstrukciójával a CIB, a HVB pedig hetek óta hirdeti Lépéselőny névre keresztelt termékét. Utóbbi két pénzintézet kiemelkedően magas betéti kamatot is ajánl az alapba befektető ügyfeleinek. A betét ugyanakkor csupán három hónapra szól, míg az alap - bár veszteséggel korábban is ki lehet belőle szállni - három évre. Hamarosan olyan befektetési alapot is lehet jegyezni, amelynek hozama az olajár-emelkedéstől függ, miután a nyersolaj opciós tőzsdei ügyleteibe fektet. A Budapest Alapkezelő újdonsága jelenleg a Pénzügyi Szervezetek Állami Felügyeletének jóváhagyására vár. A hároméves zárt végű alap tőkegarantált lesz. Nem megy rosszul az ingatlanalapoknak, bár az ingatlanpiaci várakozásokkal kapcsolatos tévhit valamelyest visszafogja az ideáramló pénzt. Míg ugyanis a lakossági ingatlanpiac valóban pang, addig az ingatlanalapok célterületének számító kereskedelmi és ipari ingatlanok a jövőben is kelendőek lehetnek. Megjelentek a piacon a külföldi ingatlanalapok is, amelyek portfóliójának 90 százalékot meghaladó hányada ingatlan, jóval magasabb a hazaiak 50 százalék alatti átlagánál. Átlag alatti mértékben híztak a pénzpiaci alapok, ami a csökkenő hozamokkal magyarázható. A 6 százalék alatti - bár szinte kockázatmentes - hozam hiába párosul ugyanis állandó hozzáférhetőséggel, kevésbé vonzó, mint az akár dupla ennyit is fialó kötvényalap. A pénzpiaci alapoknak euró- és dolláralapú új konstrukciók adhatnak ismét lendületet. A csökkenő jegybanki alapkamat az utóbbi időben a kötvényalapok malmára hajtotta a vizet. A korábban bespájzolt, mostaninál magasabb hozamú állampapírok ugyanis a hozamok csökkenésével egyre többet érnek. A kötvényalapok így tudtak rendre akár 10 százalékot is meghaladó hozamot elérni. A jegybanki alapkamat csökkenésének tartalékai ugyanakkor már végesek, a jövőben ennek a tendenciának vélhetően lassuló üteme lesz jellemző Magyarországon. A korábbi jó teljesítményt látva viszont épp mostanában vásárolnak egyre többen ezekből a kötvényalapokból, ami addig lehet jó döntés, amíg meg nem fordul a jelenleg lefelé tartó kamatspirál. Kiugróan teljesítenek 2003 óta a részvényalapok, egy év leforgása alatt akár meg is duplázhatta a pénzét az, aki jókor fektetett egy ilyen alapba. A részvényalapok alapvetően két csoportba oszthatók. A nagyobb kockázatot vállaló, lendületesen fejlődő vállalatok papírjaiba - akár különböző iparágakba vagy földrajzi térségekbe - fektető alapok az úgynevezett „növekedési alapok”, míg az éppen alulértékelt, kevésbé szem előtt lévő papírokba fektetők az „értékalapok”. A vegyes alapok esetében az alapkezelő belátására van bízva, hogy adott piaci környezetben épp a kötvényektől vár-e kiugró teljesítményt, vagy a részvénypiacra voksol. Idén január- augusztus között a vegyes alapokba áramlott a legdinamikusabban a pénz (lásd grafikonunkat), ezek vagyona a 4,6-szeresére nőtt, ami azt jelzi, hogy növekszik a lakosság kockázatvállaló hajlandósága. Részvénybe természetesen az alapok kiiktatásával, közvetlenül is lehet befektetni: ki-ki válogathat a részvények széles skálájából, legyen szó egy amerikai blue-chipről vagy egy feltörekvő piac alulértékelt vállalatának a papírjáról. A pesti tőzsde világszinten is kiugróan teljesített az utóbbi hónapokban. Két évvel ezelőtt az OTP papírjai 3 ezer forint, a Molé pedig 6 ezer forint alatt forogtak. Az utóbbi hetekben az előbbiért 8,5 ezer, az utóbbiért pedig 24 ezer forintnál is többet kínáltak. Ugyanakkor ha valaki ilyen kockázatos, de nagy hozammal kecsegtető döntésre szánja el magát, nem árt előtte megvizsgálnia saját befektetési attitűdjét. Nevezetesen, hogy hosszú távra szeretne-e vagyont felhalmozni, vagy a rövid távú haszonszerzés a célja. Az utóbbi kockázatosabb, az előbbi biztonságosabb, tehát akár konzervatív befektetők is belevághatnak. Rövid távon a pesti tőzsdén növekszik a veszélye az esetleges túlértékeltségből adódó lufi kipukkadásának - figyelmeztetnek rendre a börze elemzői. Mindenesetre a határidős BUX-ot időnként olcsóbban jegyzik, mint az azonnalit, azaz a befektetők 2005. decemberre kisebb BUX indexet várnak a jelenleginél. PÉTERFALVI GYŐZŐ
__label__internet 0.651365 __label__informatika 0.0518555 __label__multimédia 0.00885735 __label__cd-rom 0.0047652 __label__pr-tevékenység 0.00328306 __label__intranet 0.00281093 __label__információszolgáltatás 0.00248262 __label__kultúra 0.00160785 __label__adatátvitel 0.00133502 __label__szabadidő 0.00129431 $$$ __label__geography__magyarország 1.00001 __label__internet 0.268951 __label__informatika 0.0179962 __label__cd-rom 0.00971848 __label__multimédia 0.00971848 __label__szabadidő 0.00248262 __label__használtcikk-kereskedelem 0.00248262 __label__pr-tevékenység 0.00187757 __label__üzleti@@titok 0.00146506 __label__szabványosítás 0.00121659 $$$ __label__informatika __label__internet __label__multimédia geography__magyarország genre__cikk year__1997 $$$ Internetes látványtervezés, Foltok a hálón $$$ Internetes látványtervezés Foltok a hálón Egyelőre autodidakták barkácsolása, illetve a folyamatosan bővülő műszaki-technikai lehetőségek nyomán végigsöprő divathullámok jellemzik a honi internetes bemutatkozó oldalak, homepage-ek vizuális megoldásait. Magyarországon ma még nem lehet a web-tervezők piacáról beszélni, de néhány éven belül alighanem profik veszik át a mostani amatőrök helyét. „Csak nézőpont kérdése, hogy ez az oldal zseniális vagy randa...” – jellemzi a leggyengébb, „citromdíjas” internetes bemutatkozó oldalak közé sorolva az egyik magyar homepage-et az Internetto hálózati magazin. A fenti bizonytalanság – vagyis hogy mi szép, és mi csúnya – a jelek szerint általában is jellemző a web-oldalak magyarországi megítélésére: az Internetto citromdíjlistáján például több olyan „helyszín” is szerepel, amely viszont előkelő helyet vívott ki magának az egyik internetszolgáltató cég, az Isys Hungary Kft. népszerűségi rangsorán. „Az internet annyira új Magyarországon, hogy még ki sem alakulhatott a web-tervezők képzése” – mondja a HVG kérdésére Steve Carlson, az Isys igazgatója, hozzátéve: cégénél 4-5 fős, autodidaktákból álló csapat dolgozik. A többi homepage-kialakítást vállaló szolgáltatónál a jelek szerint hasonló a helyzet. Ugyancsak ötfős tervezőgárdát foglalkoztat az Internet Hungary Kft., s – mint kérdésünkre Kertai Zsolt tervező elmondta – mindegyikük önképzéssel tanulta meg a szakmát. Multimédia-fejlesztők, ezen belül web-tervezők képzése ugyanakkor több intézménynél is folyik. A Magyar Hírlap oktatási stúdiójának tanfolyamán például – ha csak néhány órás melléktantárgyként is – tanítják a homepage-készítést. A Képzőművészeti Főiskolán 1993 óta működik az intermédia tanszék, ahol a hallgatók – legalábbis egy minimumvizsga erejéig – mindenképpen megismerkednek a „nem lineáris” – multimédiás – látványtan alapjaival. A mostani tanévben már minden diák köteles legalább egy web-oldalt elkészíteni. „Az internetnek még nem alakult ki komolyan elemezhető esztétikája – mondta a HVG kérdésére Sugár János, az intermédia tanszék oktatója – hiszen ma még minden lépés úttörő jellegű.” A tervezőprogramok fejlődésével egyre újabb és újabb megoldásokra – képek bevitelére, rajzos figurák mozgatására – nyílik lehetőség, s az újdonságokat sok web-dizájner nem is ismeri. Sugár János szerint ma Magyarországon a tizet sem éri el azoknak a száma, akik vizuálisan igényes multimédiát tudnak tervezni, a többiek a könnyen kezelhető szoftverek segítségével egyszerűen „összelapátolják” az oldalakat. Magyar látványtervezési iskolák egyelőre tehát nem léteznek, még akkor sem, ha – mint web-szakértők állítják – ma meglehetős pontossággal meg tudják állapítani, melyik oldalt ki tervezte. Ha iskolákat nem is, korszakokat már mindenesetre meg lehet különböztetni: a másfél-két évvel ezelőtti hőskorban még gyakoriak voltak a hosszú, puritán szövegoldalak. E periódust követte – egy új szoftvernek köszönhetően – az a korszak, amelyben a web-oldalak birtokosai igyekeztek minden közlendőjüket táblázatba foglalni. A fejlődés következő, ma is tartó fázisa a sokak által csak „frame-betegségnek” csúfolt keretesítés: egy oldalon többféle ablak – gyakran zavaros – alkalmazása. Ezután jelentek meg tömegesen a továbblépést szolgáló kapcsolatokat kis ábrával jelző, fényképes web-oldalak, majd a mozgó, animációs megoldások. Ma a jelek szerint a fekete, illetve diszkrét mintás háttér használata, illetve a „térképes” megoldás dívik: az utóbbinál egy-egy grafika vagy fénykép különböző elemeire rákattintva más- és máshová lehet továbblépni, például egy torta szeleteiből juthatunk el különféle helyszínekre. A tervezők fantáziájának mindazonáltal határt szab az adatátvitel lassúsága: ha valaki forgó-mozgó animációs figurákkal terheli túl homepage-ét, számíthat arra, hogy a hosszú letöltési idő miatt sokaknak elmegy a kedve az ott kínált információk böngészésétől. A web-oldalak tervezői ma még zömmel mérnöki informatikusi végzettséggel rendelkeznek, egyelőre kevés közöttük a képző- vagy iparművész, a kiadványszerkesztési ismeretekkel rendelkező grafikus. Kizárólag internetes látványtervezésből – mint Tölgyes László szabadúszó tervező a HVG kérdésére panaszolta – még nem lehet megélni: egy átlagos homepage elkészítéséért tapasztalatai szerint 10-20 ezer forintot lehet elkérni, ha mindez arculattervezéssel is párosul, akkor az összeg a tízszeresére is duzzadhat. Az elmondottakat látszik alátámasztani az a tervezői körökben átlagosan elterjedt információ, miszerint Magyarországon eddig a legtöbbet – félmillió forintot – a Generali Biztosító fizette az internetes megjelenésért. Hasonló nagyságrendű megrendelést kapott nemrégiben a Láng Holdingtól a Datanet Távközlési Kft. – tudtuk meg Petró Imrétől, az utóbbi cég web-mesterétől. Az ilyen megrendelések megszerzése azonban egyelőre felér egy lottóötössel. A web-oldalak látványtervezése azonban mind több vállalatnak válik fontossá. Kertai Zsolt szerint sokan már nem egyszerűen szép, hanem a cég arculatának is megfelelő internetes oldalakat készíttetnek. Erre példa szerinte a két konkurens személyihívó-szolgáltató honlapja, amelyek közül az Eurohívóé hagyományosabb, az Easy Call cégé dinamikusabb, „csillogóbb”. Ugyancsak a web-dizájn növekvő fontosságát jelzi, hogy a Művelődési és Közoktatási Minisztérium, valamint az Adam Stúdió tavaly tavasszal tervpályázatot hirdetett Magyarország arca az Interneten címmel. Más kérdés, hogy a bírálók szerint „a szűk határidő és a magas követelmények” miatt csak kevés színvonalas pályázat érkezett rá, ezért az eredeti beadási határidőt kénytelenek voltak 1997. január 10-éig meghosszabbítani. Az újabb forduló eredményét lapzártánkig nem hirdették ki, s a „magyar honlapra” érkezőt még az eredeti, meglehetősen igénytelen web-oldal fogadta.
__label__büntetőjog 0.957922 __label__jog 0.899131 __label__idegengyűlölet 0.50001 __label__rasszizmus 0.0851091 __label__fasizmus 0.0420977 __label__alkotmány 0.00735583 __label__egyesülési@@jog 0.00461957 __label__kisebbségek 0.00408014 __label__hungarizmus 0.00264167 __label__terrorizmus 0.00240673 $$$ __label__geography__magyarország 1.00001 __label__jog 0.996737 __label__büntetőjog 0.984104 __label__idegengyűlölet 0.392347 __label__társadalmi@@szervezet 0.0827073 __label__rasszizmus 0.0695518 __label__alkotmány 0.0103382 __label__fasizmus 0.00913564 __label__egyesülési@@jog 0.00758724 __label__kábítószer-fogyasztás 0.00338661 $$$ __label__büntetőjog geography__magyarország person__göncz@@árpád genre__hír year__1995 $$$ ÚJ POLITIKAI BŰNÖK? $$$ ÚJ POLITIKAI BŰNÖK? Az egyesülési és a gyülekezési jog korlátozását indítványozza a kormány az idegen- és a fajgyűlölet elleni keményebb fellépés érdekében. A törvényjavaslat, amelynek egy részét eredetileg Göncz Árpád köztársasági elnök kezdeményezte, három új bűncselekményt kíván a Büntető törvénykönyvbe (Btk.) iktatni, néhány ponton pedig kisebb-nagyobb módosítást irányoz elő a jelenlegi törvényszövegen. A tervezett öt évig terjedő szabadságvesztéssel „honorálná” azokat, akik olyan társadalmi szervezetet alapítanak, szerveznek vagy vezetnek, amelynek célja bűncselekmény elkövetésére vagy arra való felhívásra irányul, illetve amelynek tevékenysége ilyen értelemben eleve törvénysértő. Ugyanilyen szankció fenyegetné a tervezet szerint azoknak a kvázi társadalmi szervezeteknek a vezetőit is, akik a törvényben előírt bejelentés nélkül működtetnek törvénysértő „organizációkat”. Alapesetben öt évig (csoportos vagy fegyveres elkövetés esetén azonban nyolc évig) terjedő börtönbüntetés várna ezentúl azokra is, akik mást nemzeti, népi, faji vagy vallási csoporthoz tartozás vagy vélt tartozás miatt bántalmaznak, illetőleg erőszakkal vagy fenyegetéssel arra kényszerítenek, hogy valamit tegyen, ne tegyen vagy eltűrjön. A harmadik új tényállás az olyan rendezvények (felvonulások, tüntetések) szervezőit fenyegeti öt évig tartó szabadságvesztéssel, amely valamely nemzeti, népi, faji, vallási vagy egyéb csoport ellen gyűlöletre uszít, illetve amely egyáltalán alkalmas e körben riadalom vagy gyűlölet keltésére. A törvényjavaslat az eddiginél szélesebb körre kívánja kiterjeszteni a közösség elleni izgatás bűncselekményének hatályát, e bűntettet ugyanis a jövőben nemcsak a magyar vagy más nemzet, illetve kisebbségi csoport elleni gyűlöletre uszítás esetén állapíthatnák meg a bíróságok, hanem akkor is, ha az elkövető bármi olyat tesz, ami a gyűlölet vagy riadalom keltésére alkalmas lehet.
__label__repülőterek 0.987956 __label__taxi 0.926314 __label__tömegközlekedés 0.793116 __label__közlekedés 0.341593 __label__légi@@közlekedés 0.0737063 __label__közbeszerzés 0.033096 __label__versenyszabályozás 0.0311538 __label__vasúti@@járműgyártás 0.0136468 __label__parkolás 0.0132328 __label__metró 0.00971848 $$$ __label__geography__magyarország 1.00001 __label__repülőterek 0.99712 __label__taxi 0.993912 __label__geography__budapest 0.991694 __label__organization__budapest@@airport@@rt. 0.984585 __label__tömegközlekedés 0.72488 __label__organization__zóna@@service@@konzorcium 0.201823 __label__közlekedés 0.136618 __label__organization__zóna@@taxi@@kft. 0.0179962 __label__geography__vi.@@kerület 0.0174525 $$$ __label__közbeszerzés __label__közlekedés __label__közúti@@közlekedés __label__repülőterek __label__taxi __label__tömegközlekedés geography__budapest geography__magyarország organization__budapest@@airport@@rt. organization__zóna@@service@@konzorcium genre__cikk author__vitéz@@f.@@ibolya year__2010 $$$ Taxiscsere Ferihegyen, Túl a Zónán $$$ Taxiscsere Ferihegyen Túl a Zónán December elejétől új udvari szállítóra bízza a repülőtéri fuvarokat a Budapest Airport. Kemény utóvédharcokra van kilátás. Még a négy évvel ezelőttinél is nagyobb vihart kavart a Ferihegyi repülőteret üzemeltető Budapest Airport Zrt. (BA) új taxistendere. Akkor csupán annyi történt, hogy a repülőtéren vitatott körülmények között egyeduralkodóvá vált egykori taxiscég mezt cserélt, és végül az ugyancsak Veres István – leginkább a Citadella-ügyről ismert – vállalkozó nevéhez köthető, frissen gründolt Zóna-Service Zrt. köthetett szerződést a havi 30 ezer fuvarra becsülhető üzletre (HVG, 2006. július 29.). Most azonban a rendőrség és választottbíróság is foglalkozik a BA kontra Zóna elszámolási vitának indult konfliktusával. Az eredeti megállapodás alapján a BA elvileg nem fizethetett rá a Zónával kötött négyéves (egy évvel meghosszabbítható) megállapodásra, hiszen fuvaronként 450 forint jutalékot kapott. Ebből, továbbá a diszpécserállások bérleti díjából és a reklámbevételekből összesen több százmillió forinthoz juthatott. A kölcsönös megelégedésre utalt, hogy a Zóna négy év után is ott maradt a ferihegyi droszton. Elégedetlen legfeljebb a többi társaság volt, egyebek mellett azért, mert az udvari szállító kezdeti, 2900–3600 forintos tarifái idővel 3600–5800 forintra, nagyjából a tenderről lemaradt többi cég áraihoz zárkóztak fel. Októberben azonban a BA felmondta a Zóna szerződését, egyben új pályázatot írt ki, amelyre négy céget hívott meg. Bár a viszony megromlásának részleteiről titoktartási kötelezettségére hivatkozva egyik fél sem nyilatkozott a HVG-nek, úgy tudni, a Zóna június óta nem hajlandó kifizetni a szerződésben szereplő – a hírek szerint több tízmillió forintos – összeget. Arra hivatkozik, hogy a BA nem garantálja számára a kizárólagosságot, így más taxik is várakozhatnak az elvileg csak a Zónának kijelölt drosztokon. Sőt azt állítják a kiebrudalt taxiscégnél, hogy az általuk elvégzett szolgáltatást sem fizette ki maradéktalanul a BA. A Zóna által el nem ismert, elmaradt befizetést most választottbíróságon követeli a BA. A taxiscég ugyanakkor felszámolási kérelemmel próbálta érvényesíteni követelését, ám eredménytelenül, a tender miatt pedig gazdaságititok-sértés okán rendőrségi feljelentést tett. A fekete Zóna-taxiknak december elején elvileg el kellene hagyniuk a Ferihegyi repülőteret, de ez aligha lesz egyszerű menet, Veres István ugyanis nem tekinti felbontottnak a szerződést. Hivatalosan meg nem erősített hírek szerint a Vegyépszer-csoport érdekeltségébe tartozó Főtaxi közben már meg is nyerte a BA új pályázatát. Hardy Mihály, a BA szóvivője csak annyit közölt, hogy a tender tisztasága érdekében semmilyen részletet sem hozhat nyilvánosságra. A döntés módja ellen a Zóna mellett a leghangosabban a Rádió Tele 5 Taxi Holding Kft. tiltakozott, amely a nyáron jött létre két cég fúziójával, és önmagát – több mint 860 taxissal – a legnagyobb cégnek tartja. A Rádió Tele 5 levélben jelezte a BA-tulajdonos Hochtiefnek, a Magyar Nemzeti Vagyonkezelő Zrt.-nek és a drosztok felett rendelkező fővárosnak, hogy nyílt pályázat kiírását tartaná a megfelelő eljárásnak – mondta Horváth Csaba ügyvezető a HVG-nek. A Zóna és a Rádió Tele 5 Taxi esetében az offshore háttér lehetett a kizáró ok, bár ezt a BA hivatalosan nem kommunikálta. A Zóna-vita kapcsán azonban világossá vált, hogy követelésével a BA végeredményben két offshore céghez fordulhat. A Zóna két éve veszteséges, a könyvvizsgáló a tőkehelyzet rendezésére szólította fel a tulajdonosokat, miután a tavalyi év végére a cég 3,4 millió forintra apasztotta a saját tőkéjét. A Zóna-Service Zrt. fő tulajdonosa az Euro Taxi Kft., amelyet a ciprusi Mazalaca Ltd., illetve az USA Nevada államában bejegyzett IV Investments LLC. birtokol. A rivális Rádió Tele 5 Taxi Holding Kft. egyik tulajdonosa, a Taxi 5 Szolgáltató Kft. pedig a Coloradóban bejegyzett Global Cab Transport Corporation LLC. érdekeltsége. A jelek szerint náluk biztonságosabbnak ítéltetett a tenderre meghívott négy cég: a szövetkezeti formában működő City, a Bermű Kft. tulajdonában álló 6x6, a részben az egykori tőzsdei újságírók által gründolt Géperejű Bérkocsi Társulat Kft. érdekeltségébe tartozó Budapest Taxi Kft., illetve a Vegyépszer-csoport tulajdonolta, valaha Antal Attila volt BKV-vezér által elnökölt Főtaxi. A pályázatról a résztvevők a titoktartási kötelezettségük miatt nem beszélhetnek, de úgy tudni, annak feltételei hasonlók a négy évvel korábbiéhoz, csak most három helyett elegendő ötévesnél fiatalabb flottával előállni, és egyszínű, három típusból álló géppark helyett a BA beéri a megkülönböztető jelzéssel. Az autók darabszámát nem írták elő, de a tenderben meghatározott várakozási időből az következik, hogy a Zónához hasonlóan körülbelül 300 darabos taxiflottát kell a reptéri munkába állítani. A két döntő elem az utasoknak felszámolt tarifa, illetve a repülőtérnek adott fuvaronkénti jutalék lehetett. Utóbbi gyanánt taxis körökben 900 forintos ajánlatot emlegetnek, ami havi 30 ezer fuvarral számolva több mint évi 300 millió forintot jelentene. Ez eltörpül a BA tavalyi 155 millió eurós (42 milliárd forintos) összbevétele mellett, az utasok és a taxisok számára azonban nem elhanyagolható tétel. Ennyi a felár, csak Ferihegyen, amiatt, hogy a kaotikus fővárosi taxispiacot húsz éve nem sikerült rendezni. A BA nem merte megkockáztatni, hogy a piacliberalizálás jegyében mindenkit a ferihegyi drosztokra engedjen, inkább a túlszámlázás kizárását és a reptéri fuvarokért ölre menő taxisok távol tartását választotta. A tendernyertes cég fuvarozói számára azonban aligha lesz zsíros az üzlet: a jutalék levonása után megmaradt, nyomott árért az esetek többségében az út felét valószínűleg utas nélkül lesznek kénytelenek megtenni. (Így lehetett ez a Zónával is, amely becslések szerint a városból a repülőtérre irányuló fuvarok közül csak minden tizediket szerezte meg.) A nyertesnek hiába van összesen 600-800 autója, ötévesnél fiatalabb kocsiból nincs elegendő, márpedig a repülőtér és a város között ilyeneknek kell pörögniük. A repülőtéri drosztok a fővárosi önkormányzat fennhatósága alá tartoznak. A budapesti piac szabályozásának illetékesei egyelőre ott tartanak, hogy megkezdték a tárgyalásokat a taxis érdekképviseletekkel az áldatlan általános állapotok felszámolásáról. Komáromi Endre, a Fővárosi Taxiállomásokat Üzemeltető Közhasznú Nonprofit Kft. ügyvezetője azt mondta a HVG-nek, decemberben elkészülhet az új rendelet, ám ehhez még „anyagokat várnak” a taxisoktól. Ők évek óta ugyanazt kérik: a taxiengedélyek számának korlátozását, fix tarifát és szigorú ellenőrzést. VITÉZ F. IBOLYA
__label__szociális@@ellátás 1.00001 __label__szociális@@segély 0.0362301 __label__szegénység 0.00395541 __label__társadalom 0.00034535 __label__pénzügy 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__geography__európai@@unió 1.00001 __label__állami@@költségvetés 0.999593 __label__társadalom 0.934405 __label__szociális@@ellátás 0.191943 __label__szociális@@segély 0.0518555 __label__gazdaságpolitika 0.0103382 __label__egészségügy 0.000697851 __label__uniós@@támogatás 0.000482855 __label__munkaerőpiac 0.000454218 __label__organization__täglich@@alles 1e-05 $$$ __label__szociális@@ellátás __label__szociális@@segély geography__európai@@unió geography__magyarország genre__grafikon year__2017 $$$ A szociális kassza juttatásai az EU néhány államában, 2013 $$$ A szociális kassza juttatásai az EU néhány államában, 2013 17060112.pdf
__label__vendéglátóipar 0.760661 __label__kávépiac 0.196836 __label__gyorsétkeztetés 0.0827073 __label__franchise 0.0197291 __label__szórakoztatóipar 0.0109969 __label__gazdaság 0.00782589 __label__étkeztetés 0.00649827 __label__ruhaipar 0.0062999 __label__szolgáltatóipar 0.0062999 __label__társasági@@élet 0.0047652 $$$ __label__vendéglátóipar 0.822199 __label__geography__usa 0.787941 __label__gazdaság 0.144159 __label__geography__hollandia 0.100889 __label__kávépiac 0.0408557 __label__gyorsétkeztetés 0.0384762 __label__organization__starbucks@@corporation 0.0244331 __label__geography__kanada 0.0174525 __label__étkeztetés 0.0145136 __label__organization__facebook 0.0124417 $$$ __label__franchise __label__kávépiac __label__környezetbarát@@termék __label__vendéglátóipar geography__svédország person__de@@la@@croix person__maria organization__wheelys genre__cikk genre__keretes year__2016 $$$ Triciklis anti-Starbucks $$$ Triciklis anti-Starbucks Maria De La Croix két évvel ezelőtt jelentkezett egy állásra az egyik stockholmi Starbucks-kávézóba. Nem vették fel, az indoklás szerint ugyanis túlságosan kék volt a haja. Az elutasítás dacot szült: az akkor 27 éves nő az interjú után elhatározta, hogy saját kávézót nyit. Nem is akármilyet: a szükséges minimális berendezést, üzlethelyiség híján, felszerelte egy triciklire, a tetejére pedig napelemeket rakott, hogy az áramot a lehető legnagyobb részben maga termelhesse meg. Kizárólag organikus alapanyagokkal kezdett dolgozni, és kitalált egy mobilalkalmazást is, hogy a vevők azon keresztül fizethessenek a kávéért. A Wheelys névre keresztelt üzleti ötletet először a közösségi finanszírozást szervező IndieGogo oldalon futtatta meg, ahol 153 ezer dollárt gyűjtött össze – majdnem háromszor annyit, amennyit eredetileg kért. Ezzel indította be ténylegesen a vállalkozást. A Wheelys remekül ráérzett arra, hogyan lehet a környezettudatosságra és a modernitásra építve a trendi vállalkozás imázsát meglovagolni. Nagyon gyorsan nemzetközi franchise-hálózattá bővült, kihasználva azt az igényt, hogy sokan szeretnének saját kávézót nyitni, de nincs félmillió dollárjuk arra, hogy a Starbucks-hálózatba belépjenek. A Wheelys mindösszesen 3–7 ezer dollárt kér a hálózathoz csatlakozó partnereitől, attól függően, melyik típusú triciklijét rendeli meg a vállalkozó. Ezenkívül 200 dollár havi franchise-díjat fizetnek a belépők. Mindenki maga határozza meg, hol és mennyit dolgozik a saját triciklijével, és a helyi szabályozáshoz is neki kell alkalmazkodnia, hiszen az utcai árusítás a különböző országokban és városokban más és más feltételekhez kötött. Sőt még abban is szabadon dönthet mindenki, hogy milyen más termékeket árul – szendvicset, újságot vagy akár zöldséget-gyümölcsöt. Az egyetlen kötöttség a kávé, amely kizárólag a Wheelys sajátja lehet. A felfutás szélvészgyors: a Wheelys idén áprilisban zárta a második körös finanszírozását, és ezúttal már 2,5 millió dollárt kapott a terjeszkedéshez. Jelenleg 50 országban vannak jelen a zöld triciklik, Magyarországon lapzártánkkor ugyan még egyetlenegy sem volt, de a környező államokban szinte mindenhol megjelentek már a hálózat vállalkozó szellemű tagjai. A sikerben nemcsak a jó üzleti ötletnek, hanem De La Croix képzőművész múltjának és hirdetési ügynökségi tapasztalatának is nagy szerepe volt. Tudatosan játszik rá arra, hogy a nagy márkákkal szemben pozicionálja a vállalkozását, a Starbucksot pedig egyenesen a közellenség szerepébe kényszeríti – ami sokaknak tetszik, és a régóta érvényben lévő piaci paradigma megtörésének képzetét kelti. Honlapján szemrebbenés nélkül közli a „Fuck Brands” szlogent – mintha a Wheelys maga nem lenne egy alaposan megtervezett, jól kitalált és profin menedzselt nemzetközi márka. A nagy kávézólánc nevét pedig De La Croix kizárólag ebben a formában írja le: ****bucks. A legpimaszabb húzás mégis az volt, amikor De La Croix kiállt a triciklijével az elé a bizonyos stockholmi Starbucks elé, amely túl kéknek találta a haját, és ott, az utcán kezdte árulni a saját kávéját. Mérése szerint aznap 210:148-ra nyert a kiszolgált vendégek számában, ami üzleti értelemben még akkor is figyelemre méltó, ha nem teljesen igaz, hanem megint csak egy újabb, jól eltervezett, vicces marketingfogás.
__label__politika 1.00001 __label__vezetőváltás 0.998509 __label__közbeszerzés 0.177821 __label__pártpolitika 0.090103 __label__lobbizás 0.00858749 __label__közigazgatás 0.00256091 __label__marketing 0.00129431 __label__állami@@szektor 0.00107496 __label__menedzsment 0.000598409 __label__titkosszolgálat 0.000562779 $$$ __label__geography__magyarország 1.00001 __label__vezetőváltás 1.00001 __label__politika 1.00001 __label__pártpolitika 0.996527 __label__közbeszerzés 0.945005 __label__organization__fidesz 0.637041 __label__person__vida@@ildikó 0.546748 __label__person__stumpf@@istván 0.538993 __label__közigazgatás 0.538993 __label__person__nyerges@@zsolt 0.281416 $$$ __label__állami@@szektor __label__cégek __label__pártpolitika __label__vezetőváltás geography__magyarország genre__hír genre__keretes year__2010 $$$ Pártemberek, bizalmasok $$$ Pártemberek, bizalmasok Folytatódnak a személycserék az állami intézmények és az állami tulajdonú cégek élén, jellemzően pártközeli káderekkel. Az új APEH-elnök Vida Ildikó, akit a Fidesz már első kormányzati ciklusában – Simicska Lajos lemondása után – érdemesített e posztra. A Pénzügyi Szervezetek Állami Felügyeletét ugyancsak egy újrázó, Szász Károly vezeti, az Állami Számvevőszék elnökévé pedig egy fideszes pártkatonát, Domokos Lászlót választotta az Országgyűlés. A Magyar Államkincstár elnöke a korábban több minisztériumot megjárt Kotán Attila lett, az országos rendőrfőkapitány pedig Hatala József, aki nemrégiben még a belügyminiszter volt cégében volt helyettes vezető. A Szerencsejáték Zrt. új elnök-vezérigazgatója Szentpétery Kálmán, akit az előző Fidesz-kormány idején neveztek ki BÁV-vezérnek, a felügyelőbizottság tagja Incze Zsolt – Orbán Viktor gyerekkori barátja –, aki egyben a Millenáris Kft. ügyvezetői posztját is megkapta. Szűk körben koncentrálódnak a posztok: az MFB Zrt. új vezére lett a Szerencsejáték Zrt. egyik igazgatósági tagja, a Honvédelmi Minisztérium lefejezett cégei közül pedig négynek is egyazon személy, Borbíró Zoltán lett az elnöke. Lapzártánkkor felmentését kérte a Nemzeti Kulturális Alap elnöke, Harsányi László.
__label__vagyonkezelés 0.976321 __label__fúzió 0.679189 __label__befektetés 0.437833 __label__ingatlanpiac 0.233716 __label__média 0.0758682 __label__pénzügy 0.0716012 __label__bank 0.0351548 __label__befektetési@@alap 0.0293222 __label__pénz-@@és@@tőkepiac 0.0116973 __label__záloghitel 0.00942259 $$$ __label__vagyonkezelés 1.00001 __label__geography__magyarország 1.00001 __label__fúzió 0.984585 __label__person__spéder@@zoltán 0.974831 __label__befektetés 0.859674 __label__pénzügy 0.803184 __label__organization__a64@@vagyonkezelő@@kft. 0.44554 __label__person__nobilis@@kristóf 0.233716 __label__organization__budapesti@@ingatlan@@hasznosítási@@és@@fejlesztési@@rt. 0.206904 __label__záloghitel 0.164526 $$$ __label__fúzió __label__ingatlan __label__részvény __label__vagyonkezelés geography__magyarország person__köbli@@gyula person__schmidt@@mária person__spéder@@zoltán organization__a64@@vagyonkezelő@@kft. organization__apex@@invest@@zrt. organization__budapesti@@ingatlan@@hasznosítási@@és@@fejlesztési@@rt. genre__hír year__2015 $$$ Apex Invest: Spéder vagyonkezelői $$$ Apex Invest: Spéder vagyonkezelői Az érdekeltségében álló FHB Bank vezérigazgatójának, Köbli Gyulának adta át egyik új vagyonkezelő cégét, az Apex Invest Zrt.-t Spéder Zoltán nagyvállalkozó. A társaság tevékenységéről az FHB közleményéből annyi tudható, hogy Spéder vagyonkezelő cége, az A64 30 millió forint névértékű FHB-részvényt ruházott rá, aminek a piaci értéke most nem egészen 200 millió forint. A médiacsoportot, illetve online könyvkiadót is tulajdonló Spéder közvetve, 25 százalékban érdekelt a Budapesti Ingatlan Hasznosítási és Fejlesztési Nyrt.-ben (BIF), amelyben igazgatósági tag is. A tőzsdei BIF a minap azzal került a hírekbe, hogy az állam a saját tulajdonában álló 5 százalékos részvénycsomagját versenyeztetés nélkül, tőzsdén kívüli magánjogi ügylettel adta el a Terror Házát vezető Schmidt Mária családi cégének, a Pió 21 Kft.-nek. Utóbbi így közel 30 százalékosra hizlalhatta a tulajdonosi arányát, megelőzve a Spéder-féle vállalkozásokat, s megközelítve a legnagyobb BIF-részvényest, a cégben közvetve 34,5 százalékban érdekelt Nobilis Kristófot.
__label__bűnözés 0.692652 __label__csalás 0.47659 __label__gazdasági@@bűnözés 0.377551 __label__jog 0.0185566 __label__pilótajáték 0.00649827 __label__csőd 0.00491541 __label__zsarolás 0.00461957 __label__büntetőjog 0.0042088 __label__pénzmosás 0.00408014 __label__okirathamisítás 0.00193673 $$$ __label__geography__magyarország 1.00001 __label__bűnözés 0.859674 __label__csalás 0.55448 __label__gazdasági@@bűnözés 0.52343 __label__person__zalatnay@@sarolta 0.112805 __label__person__tasnádi@@péter 0.0534133 __label__jog 0.0433758 __label__person__zemplényi@@györgy 0.00942259 __label__person__ifj. 0.00649827 __label__csőd 0.00592107 $$$ __label__bűnözés __label__büntetőjog __label__csalás __label__gazdasági@@bűnözés geography__magyarország person__zalatnay@@sarolta genre__cikk author__fahidi@@gergely year__2004 $$$ BÖRTÖNBÜNTETÉS ZALATNAYNAK, Megkésett törlesztés $$$ BÖRTÖNBÜNTETÉS ZALATNAYNAK Megkésett törlesztés Jócskán szigorított a bíróság a Zalatnay Saroltára a múlt héten csalásért kiszabott jogerős ítéletben: az első fokon kirótt hároméves szabadságvesztésnek nem a felét, hanem a háromnegyedét kell mindenképpen leülnie. Többszörös nyomás alatt kellett ítélkeznie a Székely Ákos vezette tanácsnak múlt csütörtökön Zalatnay Sarolta fölött a Fővárosi Bíróságon (FB). Egyrészt az ismert énekesnőt megszólaltató médiumok rendre azt sugallták, a méltányos ítélet - más, bíróság elé került művészekéhez, élsportolókéhoz hasonlóan (lásd A hírnév súlya című írásunkat) - csak olyan lehet, amely ténylegesen nem jelent letöltendő szabadságvesztést. Másrészt az elmarasztaló elsőfokú ítéletet Székely egyik legismertebb FB-s kollégája, Varga Zoltán hozta, aki a Zalatnay-per tárgyalásakor egy szinttel alacsonyabban, a Pesti Központi Kerületi Bíróságon járt el (HVG, 2003. január 4.). A Zalatnayék terhére rótt bűncselekmények listáját végül valamelyest megrövidítette az immár jogerős ítéletet hozó tanács, például a - csalás minősített esetéhez képest eleve csekély súlyú - közokirat-hamisítást ejtette a vádpontok közül, a kiszabott büntetéseket viszont valójában súlyosbította. A változatlanul hagyott hosszúságú, hároméves szabadságvesztésből például Zalatnaynak 27 hónapot mindenképpen ki kell töltenie, jóllehet első fokon a bíróság lehetővé tette a felezési kedvezményt, vagyis az eredeti verdikt szerint már 18 hónap után feltételesen szabadulhatott volna. A vádlott-társ, a két és fél évre ítélt Furdy Mária sem úszhatja meg a szabadságvesztést a legenyhébb fokozattal, fogházzal, Zalatnayhoz hasonlóan neki is börtönbe kell vonulnia. Az ügy onnan indult, hogy a kilencvenes évek közepén Zalatnay sikeres televíziós vállalkozásról álmodott, ezért 1995 végén létrehozta a Zalatnay-stúdió Produkciós Kft.-t (amely ellen három év múlva felszámolási eljárás indult, s mára már törölték a céget). Az akkori M-Sat kábeltelevízión futó CINN Tv tényleges elindításához szükséges kezdőtőkével azonban nem rendelkezett, s bankoktól sem tudta összeszedni azt. Ekkor fordult a befektetők és vállalkozók „összehozására” szakosodott, szolgáltatásait 1993 óta kínáló AM Befektetési Kft.-hez. A Furdy által vezetett, újságokban hirdető „brókercégnek” - amelyet 2003-ban töröltek a cégjegyzékből - jól jött az énekesnő, hiszen részben az ő közismertsége tette lehetővé számos befektető meggyőzését, akik állítólag elhitték, valóban létezhet olyan (induló tévés) vállalkozás, amely tartósan havi 10-15 százalékos kamatot képes fizetni. Akinek az énekesnő neve kevés volt, annak Zalatnayék valójában értéktelen ingatlanfedezetet, csekket, bankszámlát mutattak biztosítékul. Sőt a harmadik vádlott, az ugyancsak háromévi börtön elé néző, jogvégzett Aporné Godla Mariann még azt is vállalta, hogy a kölcsönként fölvett összegekről olyan igazolást állítson ki, mintha a pénz ügyvédi letétbe került volna, így arra lehetett hivatkozni, hogy végső esetben az ügyvédi biztosító- és segélyező egyesület állna helyt értük. „Ártatlanul csacsi vagy” - próbálta megadni öt nappal az ítélethirdetés előtt az énekesnő jellemrajzához a kulcsot egy televíziós műsorvezető, erősítve azt a Zalatnayról sugallt képet, hogy ő valójában a jóhiszeműségének az áldozata. Csakhogy az a védekezés, hogy „Cini” 1996 táján tette az első lépéseket az üzleti világban, éppúgy nem igaz, mint ahogy megkérdőjelezhető, mindent elkövetett-e tartozása visszafizetéséért. Zalatnay ugyanis már 1991-ben beszállt egy kiadóba, amely a nevét viselte, közismert beceneve alatt pedig egy produkciószervező kft-je futott. Később, 1994-ben - más művészekkel együtt - nevét adta Kassa György fröccsöntő vállalkozó próbálkozásához az ország talán legpatinásabb hadiipari vállalkozása, a repülő- és helikopterjavító Pestvidéki Gépgyár privatizálására (HVG, 1994. augusztus 20.). Az persze akár sokat emlegetett naivitásának a bizonyítéka is lehet, hogy 2000 augusztusában, már saját feje fölött is a büntetőeljárás Damoklesz kardjával, levélben próbált lobbizni - olyan zenésztársai, mint Lagzi Lajcsi, Zámbó Jimmy, illetve az ökölvívó-szövetségi elnök Csötönyi Sándor társaságában - Orbán Péter országos rendőrfőkapitánynál a „korrekt üzleti partner” Tasnádi Péter érdekében. A másodfokú bíróságon mindenesetre nem bizonyult eléggé nyomós enyhítő körülménynek, hogy még a Playboy fotózási felkérését is vállalva próbált pénzt gyűjteni hajdani „befektetői” kárpótlására. E szándékának komolyságát még a Tasnádit is védő korábbi s most újra megbízott ügyvédje, Hegedűs László is fenntartással kezelte - a jogász egy régebbi nyilatkozata szerint akkor gondolt először védői megbízatása visszaadására, amikor Zalatnay több millió forint visszafizetését vállalta, ám ezt az ígéretét nem teljesítette. A bíróság pedig másként számolt, mint az énekesnő. A magát következetesen hibásnak, de ártatlannak valló Zalatnay szerint ő mintegy 55 milliós kárt okozott a hitelezőinek, aminek több mint a felét (28 millió forintot) már vissza is fizette. Ezzel szemben a jogerős ítélet majdnem 130 millió forintos kárösszegről és 21,8 millió forint visszatérítéséről ad számot. Az utolsó tárgyalás különösen kínos közjátéka volt, hogy a hajdani befektetők egyikéről, egy öngyilkossá lett férfiról Zalatnay úgy nyilatkozott, mint aki gyakorlatilag uzsorából élt, s halála nem az A-M Kft. „bedőlésével” függ össze. A törvényszéken azonban ott volt az elhunyt hitelező özvegye is, aki a nyilvánosság előtt nyomban cáfolni próbálta az énekesnő védekezését, őt okolva a család tönkremeneteléért. Az FB az eddigi tárgyalásokon általában rendre megjelenő, részletes vallomásokat tevő Zalatnay személyi szabadságát egyelőre semmilyen intézkedéssel nem korlátozta, útlevelét sem vették el (börtönbe vonulnia a büntetés-végrehajtás értesítése alapján kell majd). Az énekesnő a hét végén az USA-ba utazott, hogy elváljon ott élő, 25 évvel fiatalabb férjétől, az annak idején a Zalatnay-stúdió Kft.-ben is érdekelt Márton Csabától. Ennek kapcsán több károsult nyilvánosan hangoztatta, attól tartanak, az énekesnő megszökik a börtönbüntetés elől, de Zalatnay többször is kijelentette, kegyelmet kér, s ha nem kap, leüli a büntetését. FAHIDI GERGELY
__label__bíróság 0.980886 __label__igazságügy 0.712242 __label__értékpapírpiac 0.00807199 __label__szerzői@@jog 0.00256091 __label__bűnözés 0.00248262 __label__bírói@@függetlenség 0.000865901 __label__személy@@elleni@@erőszak 0.000482855 __label__társadalom 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__bíróság 0.999384 __label__igazságügy 0.945005 __label__organization__fővárosi@@törvényszék 0.112805 __label__organization__országos@@bírósági@@hivatal 0.0803675 __label__szerzői@@jog 0.0758682 __label__person__handó@@tünde 0.061886 __label__organization__fogyasztóvédelmi@@főfelügyelőség 0.0373369 __label__organization__business@@software@@alliance 0.0222962 __label__organization__pest@@megyei@@bíróság 0.0203424 $$$ __label__bíróság __label__internet __label__közjegyzők __label__számítógépes@@bűnözés geography__magyarország genre__hír year__2016 $$$ FELTÖRT BÍRÓSÁGI HONLAP, Álközjegyzők $$$ FELTÖRT BÍRÓSÁGI HONLAP Álközjegyzők Blokkolták, így már nem elérhető az Országos Bírósági Hivatal (OBH) másolt honlapja. Ez a hamis oldal – német, angol és magyar nyelven – „letéti szolgáltatás” nyújtását ajánlotta a hozzá forduló ügyfeleknek az oldalon feltüntetett „közjegyzők” közreműködésével, azt a látszatot keltve, mintha az ott felajánlott szolgáltatás és az ott elérhető személyek a magyar bíróság szervezetéhez tartoznának. A visszaélés miatt Handó Tünde, az OBH elnöke feljelentést tett, az állampolgárokat pedig a bíróság központi internetes honlapján, magyar és német nyelven közzétett felhívásban tájékoztatták a történtekről. „Arról, hogy az ismeretlen elkövetők pontosan mekkora kárt okoztak, illetve okozhattak a hozzájuk forduló személyeknek, a bíróság nem rendelkezik adatokkal, ennek megállapítására feltételezhetően a nyomozás során kerül sor” – közölte a HVG-vel az OBH.
__label__televízió 1.00001 __label__elektronikus@@sajtó 1.00001 __label__média 1.00001 __label__internet 1.00001 __label__rádió 0.970698 __label__műsorszórás 0.607673 __label__kultúra 0.592677 __label__szórakoztató@@elektronika 0.206904 __label__szórakoztatóipar 0.148057 __label__kereskedelmi@@televízió 0.140346 $$$ __label__elektronikus@@sajtó 1.00001 __label__televízió 1.00001 __label__média 1.00001 __label__internet 1.00001 __label__rádió 0.996633 __label__geography__usa 0.893319 __label__kereskedelmi@@televízió 0.766304 __label__műsorszórás 0.737168 __label__organization__bbc 0.48439 __label__szórakoztató@@elektronika 0.414909 $$$ __label__elektronikus@@sajtó __label__internet __label__média __label__televízió organization__youtube genre__hír year__2010 $$$ Egyenes adás a YouTube-on $$$ Egyenes adás a YouTube-on Televíziózásra emlékeztető műsorral kísérletezett a múlt héten a legnagyobb internetes videomegosztó, a YouTube. Nem nagy tévétársaságok, hanem kisebb médiaprodukciós cégek hír- és magazinműsorait közvetítette – köztük ismeretterjesztő adásokat és interjúkat hollywoodi sztárokkal –, nem a megszokott lekérhető, hanem a kiadott program szerint „sugárzott”, élő adással. A YouTube alkalmanként már jelentkezett helyszíni közvetítésekkel, például egy U2-koncerttel vagy Obama amerikai elnök legutóbbi évértékelő beszédével. A mostani próba egyik célja a cég saját fejlesztésű technológiájának tesztje volt. Ezek után a YouTube várhatóan hónapokon belül elindítja tévészolgáltatását, a megszokott videomegosztáshoz képest azzal a különbséggel, hogy magánszemélyek nem jelentkezhetnek adással. A kisebb, de a maguk piacán egyelőre vezető élő adású videoportálok – ilyen például a Justin.tv – viszont bárkinek lehetővé teszik, hogy egyenes adásban megjelenjen. A YouTube élő adásai újra nekifutnak egy évek óta dédelgetett tervnek: az interaktív tévézésnek. A nézők szövegesen kommentálhatják majd a látottakat, akár befolyásolhatják is a műsor menetét, ebben az értelemben a műsor élő adásnak lesz tekinthető. A Google tulajdonában lévő YouTube az utóbbi időben tévéműsor-epizódokkal és egész estés játékfilmekkel is bővíteni kezdte kínálatát, elemzők szerint így készülve a televíziós internetezés közelgő forradalmára. A tévé és az internet összeolvadásának nagy lökést adhat, hogy a tengerentúlon az idén, Európában pedig jövőre piacra kerülnek a Google-szoftvert is alkalmazó tévékészülékek és digidobozok, így nem csak a számítógépen lehet majd online videókat és más internetes tartalmakat böngészni.