__label__tudomány 0.976321 __label__biológia 0.798197 __label__genetika 0.090103 __label__etológia 0.0169249 __label__nyelvészet 0.016413 __label__matematika 0.00913564 __label__állattartás 0.00885735 __label__klónozás 0.00735583 __label__kémia 0.00574025 __label__okkultizmus 0.00408014 $$$ __label__tudomány 0.975587 __label__biológia 0.953976 __label__genetika 0.569863 __label__etológia 0.0124417 __label__állattartás 0.0100236 __label__nyelvészet 0.00971848 __label__klónozás 0.00858749 __label__geológia 0.00670285 __label__állatvédelem 0.0062999 __label__geography__belgium 0.00574025 $$$ __label__biológia __label__genetika __label__tudomány genre__cikk author__bak@@árpád year__2014 $$$ Taxonómiai reformötletek, Rendszertanakodás $$$ Taxonómiai reformötletek Rendszertanakodás Új genetikai alapokra helyeznék az állatok és növények több mint 250 éves, félreértésekre is lehetőséget adó osztályozását. Sárgavállú gyümölcsdenevér néven eddig tévedésből hét különböző – köztük három teljesen ismeretlen – faj egyedeit „azonosították” a tudósok. A pontatlanságra akkor derült fény, amikor a chicagói Field Természettudományi Múzeum biológusai tavaly genetikailag is megvizsgálták a Dél-Amerikában elterjedt, latinul is szép nevű Sturnira lilium több mint 130, különböző gyűjteményekben őrzött példányát. De korábban is okozott már galibát a külső jegyekre támaszkodó osztályozás: az Afrikában élő elefántcickány-féléknek például saját rendet kellett létrehozni az emlősök osztályán belül, miután rájöttek, hogy semmi közük a cickányalakúakhoz. Az efféle alkalomszerű átrendezések dacára egyelőre túlélték a biotechnológia forradalmát a Carl von Linné svéd biológus által 1735-től kidolgozott rendszertani kategóriák. A biológia ma is az általa bevezetett rendszertant és kettős nevezéktant használja, mely utóbbi a nemzetség és a faj latin neveit kombinálja. Rendszere az evolúcióelmélet egy évszázaddal későbbi megjelenését is megúszta apróbb változásokkal: hierarchikusan egymásba ágyazott főbb osztályozási kategóriái (ország, osztály, rend, nemzetség, faj) további fő- és alcsoportokkal gazdagodtak, a legfölső szinten pedig a növények és állatok mellett újabb csoportok is megjelentek. Egyre zavaróbbak azonban az osztályozás és névadás linnéi hagyományainak tökéletlenségei. Az egyik ilyen, hogy a legkisebb egység a faj, és nincs általánosan elfogadott módszer a fajon belüli eltérő változatok leírására. A lépfenebacilus (Bacillus anthracis) különböző típusait – összesen 89 van – például olyan változatos nevekkel illetik, mint A0174, Ames Ancestor vagy Tsiankovskii I. Amellett hogy ezek nem tükrözik a hasonlóság fokát, bonyodalmakat okozhat járványhelyzetekben, ha egy új vírus- vagy baktériumtörzs országonként más nevet kap – figyelmeztet Boris Vinatzer a PLoS One folyóiratban nemrég megjelent tanulmányában. Az efféle anomáliák kiküszöbölésére a Virginia Tech műegyetem biológusa egy olyan új névadási módszert dolgozott ki, amely minden élőlényt a teljes génkészlete – vagy annak nagy része – alapján látna el egyedi számkóddal. Ezekből a genomkódokból a linnéi rendszerrel ellentétben az is kivehető lenne például – hangsúlyozza Vinatzer –, hogy két rokon faj között pontosan mennyire közeli a viszony. (Linné ilyesmivel azért sem foglalkozott, mert nem hitte, hogy a fajok egymásból fejlődtek ki.) Egy genomszekvenálás ugyan ma már néhány nap alatt elkészül, de az ára még mindig dollárezrekben mérhető. Márpedig a ma ismert fajok száma is közel kétmillió, és még számos további várhat fölfedezésre. „Hiába egyre olcsóbb a génszekvenálás, a teljes génkészletét legfeljebb pár száz fajnak ismerjük, és ez a szám nem fog rohamosan növekedni” – kommentálja az ötletet Podani János, az ELTE növényrendszertani és ökológiai tanszékének vezetője. Egy jó évtizede már fölvetette Paul Hebert, a kanadai Guelph Egyetem kutatója, hogy Linné rendszerét egy genetikai azonosító válthatná föl. Hebert minden élőlénynek egy rövidke mitokondriális (sejtmagon kívüli) DNS-részletét akarta egyfajta vonalkódként felhasználni, és víziója szerint az amatőr természetbúvárok egy mobiltelefonhoz hasonló kézi eszközzel egy apró szövetminta, mondjuk egy kitépett rovarláb alapján helyben meg tudnák állapítani a megfigyelt egyed linnéi elnevezését, és rögtön látnák a tudományos leírását. Az ötletért mások is lelkesedtek, mondván: a mindössze 650 bázispár alapján generált kóddal a hagyományos névadási ceremóniát is meg lehetne spórolni az újonnan fölfedezett fajoknál. „Az mqyzx7a ugyan kevésbé elegáns, mint a Lophorina superba, de kit érdekel, ha egy fonálféregfajról van szó a több százezer névtelen másik közül” – vélekedett Stuart L. Pimm, a Duke Egyetem tudósa 2010-ben. Az elgondolás kritikusai szerint viszont a fajok genetikailag túl sokszínűek ahhoz, hogy egy kis DNS-darabka alapján komolyabb profilt lehessen róluk alkotni. Akárhogyan is, egy nemzetközi program már nekilátott félmillió faj genetikai felcímkézésének, amit jövőre terveznek befejezni. „A Hebert-féle vonalkódok a jelenlegi biológiai osztályozási rendszer keretein belül használnák a DNS-szakaszokat, míg az általam javasolt genomkódok ettől teljesen függetlenek” – magyarázza a különbséget Vinatzer a HVG-nek. Szerinte Hebert DNS-vonalkódjai például arra jók, hogy két egy helyen élő, nagyon hasonló lepkéről eldöntsék, egy fajhoz tartoznak-e, míg az ő módszerével egy lepkepopulációról azt lehet megállapítani, hogy földrajzilag honnan származik. „Elsősorban mikroorganizmusok esetében tűnik hasznosnak a dolog, amikor egy adott baktériumfaj különféle törzsei kapnának kódszámot, és ezzel könnyebbé válna a kutatók munkája” – véli Podani. Nem csak a rendszerezés, a névadás tekintetében is tökéletlen Linné rendszere. A biológus a saját korában azzal keltett felháborodást, hogy időnként túl szabadjára engedte a fantáziáját az élőlények osztályozásában és elnevezésében. A növényeket kezdetben – az állatokkal ellentétben – nem formai jegyeik, hanem szaporodásuk módja alapján osztályozta, amiért szexistának tartották, de bírálói szerint egyes élőlények elnevezésekor is túlságosan buja asszociációkat engedett meg magának. Zárvatermők, gombák és puhatestűek egész rendszertani nemzetségeire aggatott olyan címkéket, mint Clitoria vagy Phallus, de olykor a fajnevek utótagjaiba is becsúszott egy-egy penis, testiculus és vagina – a Volva volva nevű tengeri csigával már szinte poétikus magasságokba tört. De Londa Schiebinger tudománytörténész szerint az emlős kifejezést is mellőzhette volna, mások például a négylábúak arisztotelészi fogalma helyett a szőrösek, az üreges fülűek vagy a négykamrás szívűek kategóriáit javasolták. Olykor személyes konfliktusai is megihlették Linnét. Az Aphanus rolandri bodobácsfélét (az előtag hitványt jelent) például bosszúból nevezte el egy tanítványáról, Daniel Rolanderről, aki Dél-Amerikából visszatérve nem osztotta meg vele növény- és állatgyűjteményét. Ma külön nemzetközi szerv felügyeli a növények, állatok és mikrobák nevezéktanát. A Nemzetközi Zoológiai Nómenklatúrabizottság (ICZN) kódexe szerint nem javasolt másra nézve sértő nevet választani, ezért célszerű az érintett személy jóváhagyását kérni. Nem tudni, a húsz éve elhunyt Frank Zappa mennyire örülne, hogy az idén egy pattanást okozó baktériumtörzset neveztek el róla, de az bizonyosan hízelgő rá nézve, hogy immár fél tucat élőlény – köztük ősrágcsáló, hal, medúza és pók – is őrzi a rockzenész emlékét. Kifejezetten nem ajánlja viszont az ICZN a – végbélnyílást is jelentő – anus melléknévképző párosítását személynevekkel, útmutatójában történetesen a Bush családnévvel szemlélteti az elrettentő példát. Eddig nem kívánt viszont változtatni a testület annak a bogárnak a nevén, amelyet 1933-ban Hitler tiszteletére kereszteltek el, így a szlovén barlangokban fellelhető rovar példányai ma is kelendőek a náci relikviák piacán. Áttekinthetőbbé válhatnának a fajnevek, ha genetikai alapokra helyeznék őket, ám az osztályozás linnéi rendszerét csak egy olyan kezdeményezés nyugdíjazhatná, mint a Tree of Life Web Project. Az Arizonai Egyetem online adatbázisa nem az alaktani hasonlóság, hanem a fejlődéstani viszony alapján rendezi csoportokba a fajokat. Szemben a hagyományos felosztással, a madarak itt nem önálló osztályt alkotnak, hanem a hüllőkhöz tartoznának, de ennél is nagyobb különbség, hogy itt a rendek, osztályok és nemzetségek megszokott hierarchiája helyett a törzsfejlődési ágakat leképező csoportok, az úgynevezett kládok a rendszertan alapegységei. Az új osztályozás PhyloCode néven emlegetett szabványain másfél évtizede dolgoznak a tudósok (köztük Podani János is), a bevezetése azonban egyelőre bizonytalan. BAK ÁRPÁD
__label__belpolitika 0.998643 __label__történelem 0.938134 __label__kisebbségek 0.100889 __label__zavargások 0.0803675 __label__vallás 0.0780882 __label__politika 0.0716012 __label__nemzetiségek 0.0267693 __label__kurdok 0.0185566 __label__polgárháború 0.0159164 __label__külpolitika 0.0154346 $$$ __label__belpolitika 0.997894 __label__történelem 0.822199 __label__geography__törökország 0.538993 __label__geography__szíria 0.538993 __label__zavargások 0.262852 __label__kurdok 0.164526 __label__vallás 0.109716 __label__polgárháború 0.0675567 __label__iszlám 0.0675567 __label__kisebbségek 0.0503406 $$$ __label__egyház __label__iszlám __label__kisebbségek __label__polgárháború __label__politika __label__vallás geography__szíria person__asszad person__basar organization__amnesty@@international genre__cikk author__keresztes@@imre year__2017 $$$ | SZÍR ALAVITÁK | VÉRES TÖRTÉNELEM | TITOKZATOS SZEKTA |, Üldözöttből üldöző $$$ | SZÍR ALAVITÁK | VÉRES TÖRTÉNELEM | TITOKZATOS SZEKTA | Üldözöttből üldöző Az alavita kisebbségre támaszkodó Asszad-klán, kegyetlen erőszakkal, lassan fél évszázada őrzi hatalmát Szíriában. A magát ezer éven át üldözöttnek érző közösség a francia mandátumidőszak alatt nyerte el kulcspozícióját. A Damaszkusztól északra lévő Szednaja börtönben uralkodó embertelen bánásmódról, kínzásokról, tömeges akasztásokról számolt be a minap az Amnesty International. A jogvédő szervezet szerint a szíriai polgárháború 2011-es kezdete óta a legfelső vezetés utasítására 13 ezer embert végeztek ki csak ezen a vesztőhelyen. De több mint 30 ezerre teszik azok számát is, akik Basar Asszad elnök rezsimjének fogdáiban vesztek oda, ami további sötét fejezete az eddig legalább 300 ezer életet követelő testvérháborúnak. Egyes szakértők szerint Szíriában nem is polgárháború folyik, hanem az alavita kisebbség egy része által uralt rendszer módszeresen gyilkolja a saját népét. A brutális konfliktus a régmúltban gyökerezik, a IX. században alakult vallási közösséget (lásd Kaméleonok és oroszlánok című írásunkat) majdnem a születése óta üldözik. A muszlimok szemében eretnek hit követői elleni atrocitásokat a XIV. századtól egyre gyakoribb üldözések és mészárlások követték. Az 1300-as évek elején az egyik szunnita vallásjogi iskola három fatvában – rendeletben – hitetlennek bélyegezte őket a síitákkal, a drúzokkal és az iszmailitákkal együtt. Közülük is az alavitákat nevezte a muszlimok legrosszabb ellenségeinek. Ekkortól vándoroltak az alaviták tömegesen a Latakia környéki hegyvidékre, ami nem akadályozta meg, hogy az Egyiptomban létrejött, de Szíriát is meghódító Mameluk Birodalom és az Oszmán Birodalom tízezrével ölje és üldözze őket. A törökökkel szembeni többszörös lázadás ellenére az alaviták a hegyi falvaikban egyfajta autonómiát élvezhettek. Az Oszmán Birodalom bukása után, 1922-ben pedig még egy kis államot is kaptak Franciaországtól. Nagy-Szíria 1920-ban került a franciák mandátuma alá, Párizs pedig az „oszd meg és uralkodj!” elvének könyörtelen és rendkívül hatékony alkalmazásával öt önálló részre szaggatta a Népszövetség által rábízott területet. Bár ezeket a gyarmatosítók egy szíriai föderációban egyesítették, az alavita és a drúz rész közigazgatásilag 1942-ig megőrizte különállását. A franciák célja az volt, hogy a városokban ébredező arab függetlenségi mozgalmak ne fertőzzék meg a kisebbségek lakta területeket. A szíriai nacionalista kezdeményezések nem is jutottak túl Damaszkuszon, Aleppón, Hamán és Homszon, később pedig a regionalizmus a politikai integráció egyik komoly akadályává vált. Kaotikus rivalizálás kezdődött az urbánus-nemzeti elit és a vidéki kisebbségi vezetések között, ami megakadályozta egy szíriai nemzetállam iránti átfogó és erős igény kialakítását. Azzal, hogy a franciák különféle etnikumokat állítottak egy-egy hatalmi ág élére, éket vertek a vallási és etnikai csoportok közé. Eleinte például a szunniták a politikában és a hadsereg tisztikarában, az alaviták, a drúzok, a kurdok és a cserkeszek pedig a fegyveres erők alsóbb szintjein kerültek többségbe. A szegény, földművelésből és állattenyésztésből élő alaviták szívesen álltak katonának, miközben a szunnita földtulajdonosok és kereskedőcsaládok nemigen küldték fiaikat a „francia érdekeket szolgáló” hadseregbe. A francia mandátum végére, 1946-ra a nyolc gyalogoszászlóalj felét alaviták alkották, a szunniták megörökölték a kormányt. Damaszkusz új szunnita urai felszámolták a kisebbségek önállóságát, bíróságaikat, parlamenti mandátumaikat. A szunniták azt gondolták, hogy a főtiszti karral az egész hadsereget ellenőrizni tudják. Az eliten belüli ellentétek azonban katonai puccsok sorozatát indították el; az első öt erőszakos hatalomátvételt 1961-ig mind szunnita tisztek vezették. Ezekkel aztán a szunnita tisztikar hatékonyan leszalámizta magát, az alaviták pedig szép lassan emelkedni kezdtek a ranglétrán, húzva maguk után a földijeiket. Az alaviták hatalomba emelkedésének másik ága a pánarab és szocialista elveket valló, 1940-ben egy ortodox keresztény és egy szunnita értelmiségi által alapított Baath (Feltámadás) Párt volt. A baathisták vonzóak voltak a kisebbségek számára, mert egyesült, világi arab társadalmat hirdettek. A szunnita burzsoázia viszont gyanakvással szemlélte a szekuláris és egalitárius ideológiát, illetve a pártban az általuk unortodoxnak tartott muszlim irányzatok, valamint a keresztények túlzott képviseletét. Az 1958-tól 1961-ig tartó egyiptomi–szír államszövetség idején a Baath Pártot feloszlatták, de baathista tisztek titkos katonai szervezetet hoztak létre a drúz Hamad Ubaid, valamint az alavita Szaláh Dzsadíd és Háfez Asszad vezetésével. Ez a katonai bizottság – amely az államszövetség felbontásában is szerepet játszott – részt vett az 1963-as puccsban is. Ez volt az első olyan katonai hatalomátvétel, amelyet nem szunniták vezettek. A fő szerepet három alavita játszotta: Dzsadíd és Asszad mellett Mohamed Umran. A puccsot véres leszámolások követték a tisztikarban és az újraformálódott Baath Párt vezetésében, a szunniták kisebbségbe kerültek, az ellenőrzés pedig az alaviták vezette kisebbségi csoportok kezében összpontosult. A párt alavita tagsága 1963 után megnégyszereződött. A baathista ideológia felekezetivé vált, egyben az Asszad-klán eszközévé. Az 1966-os, majd az 1970-es puccs során Umran, majd Dzsadíd is a süllyesztőbe került, s a légierő parancsnokaként Asszad szerezte meg a hatalmat. A katona hidegvérű könyörtelenségével és a ravasz politikus eszességével Asszad megszilárdította a hatalmát. Az alaviták a falvaikból megindultak a városokba, Asszad családtagjai, rokonai pedig elfoglalták a kormány, a hadsereg és a titkosszolgálat legfontosabb posztjait. Lassan a gazdaságra is rátették a kezüket, eluralkodott a korrupció. Asszad úgy igyekezett legitimálni a hatalmát, hogy teret engedett a szunnita kereskedőknek, a bazárosoknak, miközben az alaviták jelentős része továbbra is szegénységben tengődött. A 2000-ben bekövetkezett halála után hatalomra jutó fia, Basar színre lépése reformok reményével kecsegtetett, de hamar kiderült, hogy ebből semmi nem lesz. A 2011-ben, eleinte békésen indult tüntetések elsősorban nem is az alavita kisebbség, hanem a korrupt és kegyetlen rezsim ellen tiltakoztak. Ám a külső hatalmak beavatkozása révén és az Asszad-rezsim szándékosan szektás politikája miatt a konfliktus egyre inkább vallási színezetet öltött. Elképzelhetetlennek tűnik a szunnita–alavita megbékélés. De alavita körök is nemegyszer próbáltak már elhatárolódni Asszadtól, attól félve, hogy a rendszer esetleges bukása utáni bosszúhadjáratnak az ártatlan alavita tömegek is áldozatul esnek. A kisebbség számára a túlélés egyik lehetséges útja egy újabb alavita állam létrehozása a partvidéken és a Latakia környéki hegyekben. Ehhez azonban – ahogy a rendszer eddigi túléléséhez is – külső, például orosz segítség szükséges, ami természetesen azt jelentené, hogy az alavita miniállam Moszkva bábja lenne. KERESZTES IMRE keresztes.imre@hvg.hu
__label__polgárháború 1.00001 __label__háború 0.52343 __label__belpolitika 0.47659 __label__külpolitika 0.0236995 __label__terrorizmus 0.0145136 __label__vegyi@@fegyver 0.0109969 __label__fegyveres@@konfliktus 0.00691384 __label__iszlám 0.00670285 __label__béketárgyalás 0.00649827 __label__gazdasági@@szankciók 0.00556492 $$$ __label__geography__szíria 1.00001 __label__polgárháború 1.00001 __label__geography__oroszország 0.998945 __label__belpolitika 0.754925 __label__organization__iszlám@@állam@@(is) 0.206904 __label__person__basar 0.0518555 __label__person__asszad 0.033096 __label__geography__aleppó 0.0259674 __label__háború 0.0203424 __label__olajipar 0.0113418 $$$ __label__háború __label__polgárháború geography__aleppó geography__oroszország geography__szíria geography__törökország person__asszad person__basar organization__iszlám@@állam@@(is) genre__hír year__2016 $$$ ALEPPÓ VÉGNAPJAI, Mérhetetlen pusztítás $$$ ALEPPÓ VÉGNAPJAI Mérhetetlen pusztítás Az észak-szíriai Aleppó felkelők által ellenőrzött keleti részének több mint 90 százaléka a damaszkuszi kormánycsapatok és szövetségeseik kezére került. A Basar Asszad elnök rezsimje ellen harcolók lapzártánkkor már csak egy kis részt tudtak tartani. Miközben Damaszkuszban hétfőn ünnepelték a küszöbönálló győzelmet a felkelők legjelentősebb bástyájáért vívott harcokban, a jelentések „világvégehelyzetről” számoltak be Aleppóból. Ezek szerint százakat végeznek ki a szír kormányerők és az Irán által kiképzett síita milíciák. Ban Ki Mun ENSZ-főtitkár, valamint Jan Egeland, az ENSZ humanitárius ügyekben illetékes tanácsadója közölte, hogy a civil lakosságot is atrocitások érik, amikor szír és orosz gépek folyamatosan bombázzák a felkelők megmaradt állásait. Damaszkusz négy és fél éve próbálja visszafoglalni Aleppót. Az orosz tévé szerint orosz különleges szárazföldi erők is harcolnak Szíriában. Aleppó teljes elfoglalása az Asszad-rendszer jelentős fegyverténye. Közben az Iszlám Állam (IS) fegyveresei vasárnap újra ellenőrzésük alá vonták az ókori Palmürát és környékét. Jelentések szerint a damaszkuszi kormányerők és orosz szövetségeseik légitámadást indítottak az IS ellen is, és állítólag vegyi fegyvert is bevetettek.
__label__foglalkoztatás 0.507822 __label__munkaerőpiac 0.152042 __label__jövedelem 0.132974 __label__bér 0.0197291 __label__pályakezdők 0.00395541 __label__munkaidő 0.00383448 __label__átlagbér 0.00338661 __label__bérköltség 0.00193673 __label__külföldi@@munkavállalás 0.00165848 __label__egészségügy 0.00151118 $$$ __label__geography__magyarország 1.00001 __label__foglalkoztatás 0.946607 __label__jövedelem 0.468801 __label__geography__győr-moson-sopron@@megye 0.0351548 __label__munkaerőpiac 0.0203424 __label__geography__nógrád@@megye 0.0136468 __label__organization__nemzetközi@@munkaügyi@@szervezet 0.00713143 __label__diákmunka 0.00691384 __label__geography__baranya@@megye 0.00592107 __label__geography__tolna@@megye 0.0047652 $$$ __label__foglalkoztatás __label__gazdaság __label__munkaerőpiac geography__magyarország genre__cikk genre__keretes year__2009 $$$ Fehér- és kékgallérosok: közel fele-fele $$$ Fehér- és kékgallérosok: közel fele-fele Fehérgalléros főváros, kékgalléros vidéki Magyarország – az alkalmazottak domináns csoportjai szerint így fest jelenleg a szellemi és fizikai munkások hazai foglalkoztatási térképe. Míg Budapesten a fehérgallérosok 60:40 százalékos túlsúlyban vannak, a tizenkilenc megyében együttesen éppen fordított a képlet, vagyis ott a munkavállalók 60 százaléka kétkezi dolgozó, 40 százaléka pedig „irodista” – derül ki a KSH múlt héten publikált 2008-as adataiból. A kékgallérosok koncentrációja Komárom-Esztergom (67 százalék), Fejér és Vas megyében (65-65) a legmagasabb, míg Baranyában és Csongrádban a legalacsonyabb (54, illetve 55 százalék). Relatíve kevés a fizikai munkás a munkanélküliség által erősen sújtott keleti körzetekben is. Borsod, Hajdú-Bihar és Szabolcs-Szatmár-Bereg megyében egyaránt 56:44 százalékos volt tavaly a kék- és fehérgallérosok aránya. A gazdaságilag fejlettebb Nyugat-Magyarországon relatíve több kétkezi munkás dolgozik (62 százalék), mint Kelet-Magyarországon (57,5). Az alkalmazásban álló két nagy foglalkoztatási csoport aránya közel fele-fele volt tavaly, egészen pontosan 52,7:47,3 százalék a „kékek” javára. Az úgynevezett szocialista munkásállam utolsó esztendejében ez az arány még 76:24 százalék volt, vagyis három fizikai dolgozóra akkoriban durván egy szellemi munkás jutott. A fehérgalléros munkakörök jelentőségének növekedésével párhuzamosan a munkáltatók is jobban honorálják a szellemi tevékenységet. Egy fizikai dolgozó tavaly havonta 90,5 ezer forintot vitt haza, míg a fehérgallérosok 73 százalékkal többet, 157 ezret. A legkevesebbet kétkezi munkáért tavaly a megyék közül Szabolcs-Szatmár-Beregben fizettek (átlagosan nettó 80,3 ezret havonta), míg a legtöbbet Komárom-Esztergomban (98,8 ezer forintot). A szellemi munka ellenértéke – Budapestet nem számítva – Békésben volt a legalacsonyabb (havi nettó 125,1 ezer), és Fejérben a legmagasabb (150,1 ezer).
__label__nemzetiségek 0.855861 __label__békefenntartás 0.658428 __label__kisebbségek 0.468801 __label__polgárháború 0.182436 __label__háború 0.173298 __label__belpolitika 0.164526 __label__fegyveres@@konfliktus 0.0851091 __label__külpolitika 0.0420977 __label__hadsereg 0.0128312 __label__délszláv@@rendezés 0.0124417 $$$ __label__geography__macedónia 0.964865 __label__nemzetiségek 0.928419 __label__organization__nato 0.771854 __label__békefenntartás 0.637041 __label__geography__koszovó 0.422515 __label__geography__jugoszlávia 0.422515 __label__polgárháború 0.341593 __label__kisebbségek 0.168867 __label__háború 0.0926978 __label__fegyveres@@konfliktus 0.061886 $$$ __label__békefenntartás __label__belpolitika __label__polgárháború geography__albánia geography__macedónia organization__nato genre__cikk author__németh@@andrás year__2001 $$$ NATO-erők Macedóniában, Egy a jelszó $$$ NATO-erők Macedóniában Egy a jelszó Megérkezett Macedóniába múlt héten az albán lázadók fegyvereinek begyűjtésével megbízott 3500 fős NATO-kontingens előőrse, ám arról csak lapzártánk után születik döntés, mikor érkezik a főerő. A macedónok és albánok közötti békeegyezmény aláírása óta eltelt napokban viszonylagos nyugalom uralkodik a volt jugoszláv tagköztársaságban, ám a béke korántsem állt helyre: mindennaposak a kisebb-nagyobb atrocitások, a kormánycsapatok és a gerillák közti tűzpárbajok. Tizenhat cseh ejtőernyős Macedóniába érkezésével múlt pénteken megkezdődött a NATO legújabb és a tervek szerint történetének legrövidebb küldetése. A 3500 fős hadtest feladata az lesz - ha a NATO-tagállamok miniszteri tanácsa a várakozásoknak megfelelően hivatalosan is megindítja a missziót -, hogy egy hónap alatt begyűjtse a Nemzeti Felszabadító Hadsereghez (UCK) tartozó albán lázadók fegyvereit. A volt jugoszláv tagköztársaság lakossága egyharmadának képviseletében fellépő felkelők az után döntöttek fél éve kezdett harcuk beszüntetéséről, hogy augusztus elején a macedón vezetők beleegyeztek a kisebbségi jogok bővítésébe: az albán nyelv hivatalossá tételébe, az alkotmány módosításába és az albán nemzetiségű rendőrök számának jelentős növelésébe (HVG, 2001. augusztus 11.). A teljes NATO-kontingens útnak indításáról valószínűleg még a napokban - vélhetően lapzártánk után - megszületik a döntés. Joseph Ralston tábornok, a NATO európai erőinek főparancsnoka hétfőn Szkopjéban tanulmányozta a helyzetet, amiről kedden számolt be Brüsszelben a tagállamok képviselőinek. Az elsőként érkezett cseh ejtőernyősök a leendő főhadiszállást építő, időközben szintén odaérkezett brit katonák munkáját biztosítják. A hét végén csatlakozott hozzájuk még egy-egy kanadai és görög műszaki egység is - e hét elején a létszám már elérte a 400 főt -, ők a kommunikációs rendszert építik ki. A tervek szerint a fegyverek begyűjtése a brit, a görög, az olasz és a francia katonák feladata lesz, míg a küldetésben részt vevő más nemzetek egységei - például a magyar műszaki szakemberek - a fegyverek megsemmisítésében és a logisztikai feladatok ellátásában vesznek részt. Az észak-atlanti szövetség illetékesei többször is hangsúlyozták, hogy a katonai felszerelések beszolgáltatása önkéntes lesz, a csak önvédelmi fegyverekkel rendelkező NATO-katonáknak nem feladatuk a béke fenntartása, illetve az albánok erőszakos leszerelése. Szakértők szerint az albánok 10-15 ezer fegyvert - a kiöregedett mordályok mellett korszerű harckocsi-elhárító rakétákat - halmoztak fel. Bár a NATO-erők Macedóniába érkezése mindenképpen növeli a béke esélyeit, egyelőre sem a macedónok, sem az albánok nem bíznak a másik félben. A felkelők vezetőinek egy része - többek között az UCK néhány csapatparancsnoka - azt nyilatkozta, csak az után kezdik meg a fegyverek leadását, hogy a macedón parlament elfogadja a kisebbségi jogok bővítéséről szóló törvényt. Vannak olyan csoportok is, amelyek elutasítják a békeegyezményt, és a harc folytatására, Nagy-Albánia megteremtésére buzdítják nemzettársaikat. Biztató ugyanakkor, hogy Ali Ahmeti, az UCK politikai vezetője vasárnap - macedóniai területen tartott első sajtóértekezletén - kijelentette: részükről a háborúnak vége, és minden harcosuk hajlandó átadni fegyverét. A „renitensek” közül a leghangosabb a magát Albán Nemzeti Hadseregnek nevező csoport, amely „ideiglenesnek és érvénytelennek” nevezte „az albánokra fegyverrel rákényszerített” megállapodást, és felszólította a Nyugat-Macedónia egyes területein többségben lévő albánokat, hogy küzdjenek az albán területek elszakításáért. Elemzők szerint nem tudni, milyen erőt képvisel az újonnan megalakult albán csoport, ám többen emlékeztetnek arra, hogy amikor az UCK februárban egy faxüzenetben jelentette be, megtámadott egy rendőrőrsöt, nyugati diplomaták úgy vélekedtek, az a „hadsereg aligha több egy telefonszámnál”. A macedónok sem bíznak az albánokban, és közöttük is sokan vannak, akik úgy érzik, erőszakkal kényszerítették rá őket a „túlzott” albán követelések elfogadására. „A háborúnak nincs vége, az albánok fél év múlva mindent újra fognak kezdeni. Modern fegyvereik egyik felét a lázadók elássák, a maradékot visszaviszik Koszovóba, és csak a kimustrált darabokat fogják beszolgáltatni” - idézte a Reuters az egyik macedón katonát, aki az ellenséges vonalaktól alig pár száz méterre teljesített szolgálatot. A macedón lakosság körében egyre többen vannak, akik úgy érzik, az albán követelések egy részének támogatásával a Nyugat elárulta Macedóniát, amely 1999-ben, a Jugoszlávia elleni NATO-légiháború idején százezerszámra fogadta be a szerb bosszúakciók elől menekülő koszovói albánokat. A lakosság többsége azt is ellenzi, hogy külföldi nyomásra Borisz Trajkovszki macedón államfő amnesztiát hirdetett a harcokban részt vevő albánok számára. Bár a hivatalos közlés szerint a kegyelem nem vonatkozik a háborús bűncselekményeket elkövetőkre, Szkopjéban biztosra veszik, büntetlenek maradnak például azok a gerillák is, akik egy-egy rajtaütés során olykor tucatnyi macedón katonát gyilkoltak le. A nacionalizmus erősödése a hatalmon lévő jobbközép koalícióban is érezhető, és bár a parlamenti pártok mindegyikének vezetői aláírták a megállapodást, elemzők szerint nem biztos, hogy a szkopjei parlament is igent mond a békeszerződésre. Az igen szavazat biztosítása érdekében meglepő lépésre szánta el magát a washingtoni kormányzat: egy alapítvány révén 250 ezer dollár értékben propagandakampányt indított Macedóniában. Az újságokban, a rádióban és a tévében megjelenő reklámokból álló kampány célja - szól a washingtoni érvelés -, hogy a lakosság ne előítéletek, hanem tények alapján döntsön az egyezmény támogatásáról. Az Európai Unió (EU) pénzügyi segítséget ígérve igyekszik visszanyerni a macedónok bizalmát. Chris Patten, az EU külpolitikai biztosa bejelentette, amint a biztonsági helyzet engedi, a szakértők felmérik a károkat, és a Tizenötök mintegy 30 millió eurós segélyt adnak Szkopjének. Emellett Macedónia - közölték Brüsszelben - további 42 millió eurónyi EU-támogatásra is számíthat az idén. Az viszont nem erősíti a bizalom légkörét, hogy a fegyverszüneti egyezmény életbelépése ellenére folytatódnak az összecsapások. Bár a harcok nem olyan hevesek, mint augusztus elején - amikor néhány nap alatt közel húsz macedón katona és rendőr halt meg -, az északnyugat-macedóniai Tetovóban múlt hétfőn lelőttek egy macedón rendőrt. A macedón erőket, valamint a lázadókat elválasztó frontvonalakon pedig szinte minden éjjel megszólalnak a fegyverek. Az is lassítja a rendezést, hogy az albán lázadók egyelőre nem ürítették ki azokat a falvakat, amelyeket a júliusban meghirdetett, majd a hónap végén összeomlott tűzszünet idején foglaltak el. Ezekről a településekről elűzték a macedónok többségét, házaikat pedig porig égették. Elemzők úgy vélik, a következő napokban és hetekben viszonylagos nyugalom várható Macedóniában. A békeszerződés igazi vizsgája egy-két hónap múlva lesz, amikor kiderül: tényleg készek-e a macedónok az albánok jogainak elismerésére, illetve hogy az albánok valóban jogaik szélesítéséért harcoltak, vagy igazi céljuk Macedónia föderalizálása és az albán területek elszakítása volt. Szkopjei elemzők attól tartanak, egyik fél sem megy át az első vizsgán, és így néhány hónapon belül ismét fellángolnak a harcok. Kérdés, lesz-e alkalom „pótvizsgázni”, és akkorra a „diákok” megtanulják-e a leckét. Németh András
__label__gdp 0.607673 __label__állami@@költségvetés 0.217348 __label__pénzügy 0.0474359 __label__államadósság 0.0174525 __label__államháztartás 0.00670285 __label__költségvetési@@hiány 0.00491541 __label__lakossági@@megtakarítások 0.0047652 __label__fizetési@@mérleg 0.00447838 __label__életszínvonal 0.0021257 __label__gazdaság 0.00165848 $$$ __label__geography__magyarország 1.00001 __label__gdp 0.953976 __label__pénzügy 0.140346 __label__államháztartás 0.0980893 __label__állami@@költségvetés 0.0311538 __label__fizetési@@mérleg 0.0036036 __label__organization__pénzügyminisztérium 0.00226185 __label__költségvetési@@hiány 0.00160785 __label__gazdaság 0.00160785 __label__forint 0.00107496 $$$ __label__gazdaság __label__gdp __label__költségvetési@@hiány __label__külföldi@@államadósság geography__magyarország genre__táblázat year__2003 $$$ A magyar gazdaság fő egyensúlyi jellemzői 1994 és 2002 végén $$$ A magyar gazdaság fő egyensúlyi jellemzői 1994 és 2002 végén Táblázat: 1994 2002 Megtermelt GDP a 4364,8 16750 b Külkereskedelmimérleg-hiány 3,85 c 3,4-3,5 d - a GDP százalékában 9,3 4,8 Folyófizetésimérleg-hiány 3,9 c 3,5 d - a GDP százalékában 9,4 5,2 Bruttó külföldi adósság 31,65 c 24,7 d Nettó külföldi adósság 18,9 c 4,5 d - a GDP százalékában 45,5 6,0 Nemzetközi tartalékok 6,7 c 9,8 d Költségvetés/államháztartás hiánya a 321,7 e 1572,2 f - a GDP százalékában 7,5 9,4 a Milliárd forint b A Pénzügyminisztérium előrejelzése. c Milliárd dollár. d Előrejelzés, milliárd euró. e Központi költségvetés az 1994. évi zárszámadási törvény alapján. f Államháztartás a PM 2003. január 6-ai gyorsjelentése alapján Forrás: Központi Statisztikai Hivatal, Pénzügyminisztérium, Magyar Nemzeti Bank
__label__pénzügy 0.782673 __label__infláció 0.749097 __label__gazdaság 0.191943 __label__árindex 0.0179962 __label__állami@@költségvetés 0.0128312 __label__áremelés 0.0100236 __label__ár 0.00858749 __label__forint 0.00691384 __label__forintleértékelés 0.00610756 __label__gazdasági@@előrejelzés 0.00338661 $$$ __label__geography__magyarország 1.00001 __label__infláció 0.912446 __label__pénzügy 0.782673 __label__gazdaság 0.44554 __label__állami@@költségvetés 0.164526 __label__ár 0.0311538 __label__áremelés 0.0185566 __label__árindex 0.0136468 __label__kiskereskedelem 0.0124417 __label__organization__pénzügyminisztérium 0.0116973 $$$ __label__infláció __label__pénzügy geography__magyarország genre__vélemény author__petschnig@@mária@@zita year__2000 $$$ A kormány kegyelméből $$$ A kormány kegyelméből A Reuters hírügynökség által megkérdezett 23 piacelemző júliustól fordulatot várt a fogyasztóiár-drágulás ütemében. Azt, hogy az inflációhűlés felgyorsul, és az első fél évi 9,5 százalékos átlagos áremelkedés az év egészében már csak 8,6 százalékos lesz. A fordulat be is következett, csak épp ellenkező irányban. A makrogazdasági elemzők júliusra - a tavalyi magas második fél évi árnövekedés lehúzódására alapozva - 8,7 százalékos fogyasztói inflációt prognosztizáltak, amivel szemben a tényleges adat 9,6 százalékot mutatott. Magasabbat az előző havinál, megtörve a lassú mérséklődés tendenciáját. Ezáltal az is bebizonyosodott, hogy nem az előrejelzők csinálják az inflációt, mint ahogy azt válogatás nélkül valamennyi kormány mindig tudni véli. Az infláció erősödését júliusban nem lehetett az üzemanyagok árának emelkedésére fogni. Hiszen a június elején kikényszerített 3 forintos csökkentés óta a benzinárak - elszakítva a világpiaci árhatásoktól - nem nőttek. A gyógyszerárak részéről sem leselkedett veszély, minthogy azok nemes egyszerűséggel be voltak fagyasztva. A gázáremelés hatása pedig majd csak a későbbiekben jelentkezik. A júliusi fogyasztóiár-indexet az egy hónap alatt bekövetkezett nagy élelmiszerár-drágulás dobta meg. A keresleti túlsúly hatására ugyanis megkezdődött a korábbi deflációs periódus korrekciója. S a korrekciónak még nincs vége. Vége van viszont annak a lassan kétéves kegyelmi időszaknak, amikor a hazai dezinflációt a nyomott energia-, nyersanyag- és élelmiszerárak kedvezményezték. Bizonyosra vehető, hogy az infláció ütemének csökkenése lényegesen lelassul a kormány piacellenes, adminisztratív vagy féladminisztratív inflációelfojtó politikája ellenére is. Mi következik ebből? Több minden is, de e helyütt nincs mód a teljes körű elemzésre, lássuk csak a legfontosabbakat. Az ez évi infláció meg fogja haladni a 9 százalékot is, ami mintegy 3 százalékponttal magasabb annál, mint amire az idei költségvetést alapozták. A vártnál nagyobb infláció - a nagyobb hazai össztermék- (GDP) növekedéssel együtt - kedvező a bevételekre, miközben megszorongatja a kiadási kereteket. A tervezettnél nagyobb nomináljövedelem-képződés következtében az államháztartásban az idén körülbelül 250 milliárd forinttal több áll rendelkezésre, mint amivel eredetileg számoltak. Ebből a Pénzügyminisztérium nagy nehezen 100 milliárdot elismert (korábban, például az árvízkárok miatti keretzárolásoknál, még nem látta a többleteket), de mire észrevette e láthatatlan pénzt, már el is költötte - mint nemrég megtudtuk. Az ez évi magasabb infláció miatt nem lesz megkerülhető - mint ezt a pénzügyminiszter úr nemrég remélte a bruttó béremelkedésre hivatkozva - a közszférában dolgozók béremelése és a törvény szerinti nyugdíjkorrekció. Ennek keresleti hatása - szerencsére - javarészt csak a következő évben jelentkezik. A vártnál gyorsabb infláció rongálja a reálkamatlábakat, ami kedvezőtlen a megtakarítási hajlandóság csökkenésekor és a gazdaság finanszírozási szükségletének növekedésekor, amikor az adósságot nem generáló tőkebeáramlás is mérséklődik. Az idei magasabb inflációnak nagyobb lesz a következő évre áthúzódó hatása is. Ezért az lenne korrekt, ha a Pénzügyminisztérium még a benyújtás előtt átdolgozná a költségvetési előterjesztéseket. A 2001. évi 5 százalékos inflációnál ugyanis 6,8 százalékos idei drágulást vettek alapul, és erre épült a 2002. évi 4,5 százalékos prognózis is. A ma reálisan látható folyamatokhoz képest ez nyilvánvaló alátervezés. Ha ehhez igazítják - márpedig ehhez igazítják - a jövő évi költekezést, akkor megismétlődnek az idén történtek. Nem egyértelmű parlamenti felhatalmazás, kiszámítható keretek között működik a közszféra, hanem „majd meglátjuk” alapon. A közszférában először is mindent megszorítottak, majd lehetett kuncsorogni, lobbizni, demonstrálni, aláírást gyűjteni, és végül - tetszőleges csoportokkal szemben - kegyet gyakorolni. A jövő évi infláció aligha lesz kisebb 7,5 százaléknál, s ha a megemelt minimálbérrel együtt összesen 7,5 százalékos bruttó béremelkedést engedélyeznek - 2 százalékos létszámcsökkentés és nulla dologi kiadási többletek mellett -, akkor a közszféra pozíciója tovább romlik. Ez választásra készülő kormány esetében meglehetősen kínos. Bizonyára nem is marad így. A kabinet várhatóan két dolgot fog tenni. Egyrészt erőszakos adminisztratív árpolitikát folytat, miáltal tovább halmozódik az elfojtott inflációs nyomás. Másrészt eljátssza az idei szerepet, és a második félidőben enged. Módja lesz nagyobb összegek kiigazítására is, beleértve a 2002. évi költségvetésen keresztülvezetendő módosításokat is, amihez már most kéri a parlamenti felhatalmazást. Így lehet elérni a polgárok pénzének láthatatlanná tételét, majd prezentálni a megértő cár atyuska szerepét (aki azért mindig megértőbb egy kicsit a vazallusaival szemben). S elhitetni újfent az országgal, hogy minden, ami van (és lesz), az a kormány kegyelméből adatik meg. Mert az állami szférában a nullán felül tényleg minden többlet tőle kérelmezhető. PETSCHNIG MÁRIA ZITA (A szerző közgazdász, a Pénzügykutató Rt. főmunkatársa)
__label__filmgyártás 0.999099 __label__művészet 0.995678 __label__kultúra 0.974831 __label__színház 0.0675567 __label__filmfesztivál 0.063725 __label__filmforgalmazás 0.0362301 __label__kultúra-finanszírozás 0.0251888 __label__állami@@támogatás 0.0106625 __label__kitüntetés 0.00610756 __label__nemzetpropaganda 0.00193673 $$$ __label__geography__magyarország 1.00001 __label__művészet 1.00001 __label__filmgyártás 1.00001 __label__kultúra 0.52343 __label__filmforgalmazás 0.0675567 __label__person__pálfi@@györgy 0.0209742 __label__kultúra-finanszírozás 0.0174525 __label__person__enyedi@@ildikó 0.0140736 __label__person__mundruczó@@kornél 0.0132328 __label__person__kálomista@@gábor 0.0116973 $$$ __label__filmgyártás __label__művészet geography__magyarország person__pálfi@@györgy genre__cikk genre__keretes year__2014 $$$ Díjeső $$$ Díjeső Már gyerekként filmmániás volt. Akkor csak nézte a Csillagok háborúját, az Excaliburt, az Indiana Jonesokat, és ábrándozott, hogy egyszer majd kalandos, látványos, kosztümös filmeket készít. A Színház- és Filmművészeti Egyetemen 1995-től Simó Sándor osztályába járt. Alkotásai komor világlátású szerzői filmek lettek. Több ízben tarolt velük a Magyar Filmszemlén. A Hukklét a legjobb elsőfilmesnek minősítették 2002-ben, és megkapta érte a hazai filmkritikusok díját, a Parti Nagy Lajos novelláiból készült Taxidermia 2005-ben a fődíj mellett öt másik elismerést is kiérdemelt, aztán mindkettővel elhozott egy csomó díjat neves külföldi fesztiválokról. 2006-ban átvehette a Magyar Köztársasági Érdemrend Lovagkeresztjét. A Final Cut – Hölgyeim és Uraim című, 84 perces montázsát négyévnyi munkával vágta össze kollégáival a filmtörténet négyszázötven népszerű és kevéssé ismert alkotásából úgy, hogy a régi jelenetekből új történet kerekedett. A különleges film és rendezője tavaly Cannes-ba meghívást kapott.
__label__cégjog 0.430157 __label__részvénytársaság 0.239359 __label__versenyszabályozás 0.173298 __label__pénz-@@és@@tőkepiac 0.0875738 __label__cégek 0.0460439 __label__energiaipar 0.0384762 __label__cégek@@adózása 0.0321107 __label__jog 0.0293222 __label__lobbizás 0.0267693 __label__összeférhetetlenség 0.0236995 $$$ __label__geography__európai@@unió 1.00001 __label__geography__magyarország 1.00001 __label__cégjog 0.901931 __label__jog 0.600198 __label__részvénytársaság 0.370235 __label__versenyszabályozás 0.129413 __label__pénz-@@és@@tőkepiac 0.0851091 __label__cégek@@adózása 0.0583558 __label__lobbizás 0.0503406 __label__olajipar 0.0384762 $$$ __label__cégjog __label__energiaipar __label__gazdaság __label__közművek __label__külföldi@@befektetés geography__európai@@unió geography__magyarország organization__mol@@rt. genre__cikk genre__címlapsztori author__csabai@@károly author__vida@@lászló year__2007 $$$ MEGSZÜLETETT A LEX MOL, Védegylet $$$ MEGSZÜLETETT A LEX MOL Védegylet A hazai stratégiai cégeket az ellenséges felvásárlástól megóvni célzó törvény hétfői elfogadása ellenére a Mol és társai csak akkor lélegezhetnek fel, ha majd az Európai Bizottság sem talál kivetnivalót a menedzsmentek mozgásterét tágító paragrafusokban. Lapzártánkig nem derült ki, vajon a hazai stratégiai cégek védelméről hétfőn este alkotott új törvényhez aznap reggel sebtében benyújtott módosító indítványokra utalt-e Gyurcsány Ferenc, amikor a Financial Times brit napilap múlt szombati számában azt mondta: ha a törvényjavaslat nem felel meg az uniós követelményeknek, azt meg kell változtatni. Ekként reagált a kormányfő arra, hogy az EU belső piacért és szolgáltatásokért felelős biztosa, Charlie McCreevy múlt szerdán levélben figyelmeztette Kóka János gazdasági és közlekedési minisztert, a hazai zsargonban lex Molnak hívott törvényjavaslat sem a tőkemozgás, sem a letelepedés szabadságát nem sértheti. Az ír nemzetiségű biztos nyugtalanságának adott hangot amiatt, hogy a jogszabály netán akadályokat gördíthet más tagállamok vállalatai elé, amelyek magyarországi érdekeltségek megvásárlására készülnek. Az uniós aggályokat hétfőn, a szocialista képviselők által benyújtott négy módosító indítványból mindössze eggyel vélhette eloszlatni a kormányfő - legalábbis ez következtethető ki az indoklásokból. Azzal, amely szerint a hazai stratégiai jellegű társaságok igazgatósági (it) és felügyelőbizottsági (fb) tagjai közül csak azok közgyűlési visszahívásához kell a részvényesek legalább háromnegyedének az egyetértése, akik megbízatása legfeljebb 5 évre szól. Az ennél hosszabb vagy határozatlan időre megválasztott tisztségviselők leváltásához elegendő lehet az egyszerű többség is, illetve az a mérték, amelyet a részvényesek a társaság alapszabályába belevesznek. Mindezt a javaslatot jegyző Podolák György-Lakos Imre-páros azzal indokolta, hogy a szabályozás ne adjon lehetőséget a közösségi jogba ütköző körülmények kialakítására, így különösen a tőke szabad mozgásának korlátozására. Vagy ahogy Puch László, az Országgyűlés gazdasági bizottságának MSZP-s képviselője a Magyar Nemzetnek fogalmazott: a cégvezetés bebetonozására. Ám a módosítás értelmében a Mol és az OTP Bank mostani it- és fb-tagjait mégis csak 75 százalékos részvényesi szavazattal lehet majd elmozdítani. Míg az olajcég 11 tagú it-jéből nyolc személy - köztük Hernádi Zsolt elnök-vezérigazgató és Csányi Sándor alelnök - megbízatásának megújításáról 2009-ben kell határozniuk a részvényeseknek, addig az OTP valamennyi it-tagjáéról 2010-ben. Vagyis azok, akik a pletykák szerint a leginkább lobbiztak a törvényért, egyelőre biztonságban érezhetik magukat. Kérdés, elegendő lesz-e pusztán ez az egy törvényes kitétel az Európai Bizottság (EB) meggyőzéséhez. Az EB ugyanis már kedden tanulmányozni kezdte a paragrafusokat azzal a céllal, hogy megállapítsa, minden tekintetben összhangban vannak-e az uniós szabályozással. Ennek az átvilágításnak az eredményétől függ, indít-e az EB kötelezettségszegési eljárást Magyarország ellen. Ha igen, a procedúra, amelynek során az EB-t nem köti szigorú menetrend, egy-két évig is elhúzódhat, mielőtt - megegyezés híján - a luxembourgi székhelyű Európai Bíróság elé vinné az ügyet, egy pernek pedig szintén se vége, se hossza. Még mindig tart például az az eljárás, amelyet 2005 decemberében indított az EB Magyarország ellen a magyar államnak többek között a Molban és az OTP Bankban is különleges jogokat biztosító aranyrészvények ügyében. Utóbbiak egyébként a privatizációs törvény áprilisi módosítása révén júliusban megszűntek, sőt az Országgyűlés szeptember 10-én magát a privatizációs törvényt is hatályon kívül helyezte. Brüsszel most arra keresi a választ, vajon a lex Mol nem ad-e lehetőséget az államnak bújtatott aranyrészvényesi jogosultságokra. Bár a Mol hatályos alapszabálya eddig is kimondta: a 75 százalékos közgyűlési jóváhagyás mellett az állam tulajdonában lévő „B” sorozatú részvények szavazata is szükséges annak az előírásnak a megszüntetéséhez, amely bármely részvényes szavazati korlátját 10 százalékban maximálja, ilyen joggal a hatályos törvények szerint bármelyik hazai cég felruházhatja az államot. Az viszont vélhetően nem okoz majd gondot, hogy a képviselők a stratégiai, vagyis a közellátás biztonsága szempontjából védelemben részesítendő cégek körét az energetikai (villamosenergiai és földgázipari) vállalatok mellett kibővítették a vízügyi vállalkozásokkal. Noha a javaslattevő Igazságügyi és Rendészeti Minisztérium államtitkára, Kondorosi Ferenc a parlamenti vitában úgy érvelt, hogy az EU a szabad tőkemozgást korlátozó állami beavatkozást kizárólag az energetika területén ismeri el, s ott is csak szigorú korlátokkal és feltételekkel (HVG, 2007. szeptember 29.), uniós szakértők szerint a közösségi jogban nincs ilyen ágazati megkülönböztetés. Arra sem igen lehet háklis Brüsszel, ami egyébként elsősorban a befektetők szemét csípi. Vagyis hogy a lex Mollal egy füst alatt módosított gazdasági társasági törvény a jövőben az összes magyarországi tőzsdei társaság menedzsmentjének védelmi eszközöket biztosít. Hiszen annak a korlátozásnak a megszüntetésével például, miszerint eddig egy cég saját részvényeiből csak 10 százalékot tarthatott magánál, Magyarország éppen a tavaly szeptemberi uniós irányelvhez igazodik. Így hiábavalónak tűnt nyolc szocialista képviselő szavazástól való tartózkodással nyomatékosított tiltakozása a lex Mol ellen amiatt, hogy az olyan jogosítványokat ad a menedzsmentnek, amelyek nyolc EU-tagállamban - Ausztriában, Csehországban, Franciaországban, Nagy-Britanniában, Németországban, Olaszországban, Spanyolországban és Szlovákiában - egyáltalán nem léteznek. Képviselőtársaik ugyanis, pártállástól függetlenül, meglepő összhangban - három szocialista és egy fideszes képviselő ellenszavazatával - adtak zöld utat a passzusoknak. A törvény támogatóit - ahogy a HVG-nek egyikük fogalmazott - elsősorban az a szempont vezérelte, hogy a Molt megvédjék az állami fennhatóság alatt lévő OMV „halálos ölelésétől”. Egységfrontjukat mindenesetre csak erősítette az osztrákok szokatlanul agresszív és sokak számára visszatetsző magyarországi reklámhadjárata. A Molnál tovább vélhetően csak kevés képviselő lát. Pedig az előterjesztő igazságügyi és rendészeti tárca az olajosok aggályait csak apropóként kezelte, az elfogadott törvény minden stratégiai cégre szóló horizontális szabályokat vezet be - állította a HVG-nek egy, a neve elhallgatását kérő kormányzati tisztviselő. Egyelőre kevesen gondolnak arra, hogy a lex Mol fennakadhat az uniós rostán, s emiatt esetleg újra elő kell majd venni a paragrafusokat. A kormány azzal nyugtatgatja magát, hogy a törvényjavaslat benyújtását komoly szakmai előkészítés és egyeztetés előzte meg, a szakértők megvizsgálták az EU irányelvei mellett az Európai Bíróság döntéseinek indoklását is. Ezek alapján az elfogadott törvény szervesen illeszkedik az unió jogrendszerébe, állítják a kormány szakértői, akiknek meggyőződése, hogy EB-s kollégáik sem találnak kivetnivalót a jogszabályban. Mindenesetre a magyar kormány számára kapóra jöhet, hogy állítólag a brüsszeli illetékesek sem egységesek a lex Mol ügyében. Bennfentesek szerint például a tőke szabad áramlása mellett kardoskodó McCreevy könnyen szembetalálhatja magát Neelie Kroesszel, az EB versenyügyi biztosával, aki nem feltétlenül nézne jó szemmel egy kelet-közép-európai monopóliumhoz vezető OMV-Mol-fúziót. CSABAI KÁROLY, VIDA LÁSZLÓ / BRÜSSZEL
__label__gazdaság 0.453272 __label__közművelődés 0.000949944 __label__közjegyzők 0.000921051 __label__hitelszövetkezet 0.00071967 __label__táppénz 0.000482855 __label__átlagbér 0.000440557 __label__választott@@bíróság 0.000427316 __label__súlyadó 0.000414482 __label__költségelszámolás 0.000414482 __label__átképzés 0.000389985 $$$ __label__geography__magyarország 1.00001 __label__gazdaság 0.835494 __label__magánszektor 0.00104223 __label__organization__kincstári@@vagyoni@@igazgatóság 0.00054578 __label__geography__komárom-esztergom@@megye 0.000427316 __label__hitelszövetkezet 0.000366971 __label__külpolitika 1e-05 __label__geography__európai@@unió 1e-05 __label__organization__täglich@@alles 1e-05 __label__person__falk 1e-05 $$$ __label__jog __label__öröklés __label__polgári@@jog geography__magyarország genre__táblázat year__2008 $$$ A regisztrált köz- és magánvégrendeletek száma Magyarországon $$$ A regisztrált köz- és magánvégrendeletek száma Magyarországon Táblázat: Év Köz- Magán- végrendelet 1991 3 3 1992 282 98 1993 539 141 1994 602 174 1995 867 205 1996 988 247 1997 826 233 1998 971 248 1999 1104 264 2000 1406 302 2001 1311 310 2002 1438 336 2003 1120 338 2004 1254 414 2005 1257 384 2006 1392 430 2007 1634 427 2008* 1164 321 *Első félév. Forrás: közjegyzői kamara
__label__informatika 0.144159 __label__szoftveripar 0.115971 __label__oktatás 0.0656148 __label__felsőoktatás 0.0566624 __label__egyetem 0.0321107 __label__ingatlan 0.0293222 __label__befektetés 0.028446 __label__vállalatgazdaság 0.0174525 __label__közgazdaságtudomány 0.0145136 __label__számítógépipar 0.00807199 $$$ __label__geography__magyarország 1.00001 __label__felsőoktatás 0.109716 __label__szoftveripar 0.0827073 __label__oktatás 0.0758682 __label__informatika 0.0433758 __label__közgazdaságtudomány 0.0433758 __label__egyetem 0.0420977 __label__organization__budapesti@@corvinus@@egyetem 0.0302246 __label__befektetés 0.0197291 __label__person__bojár@@gábor 0.0185566 $$$ __label__egyetem __label__felsőoktatás __label__informatika __label__magánegyetem __label__magánszektor geography__magyarország person__bojár@@gábor organization__graphisoft@@r@@&@@d@@rt. genre__interjú author__vajna@@tamás year__2008 $$$ Bojár Gábor, „Szeretem a pénzt, de mindent nem áldozok föl érte” $$$ Bojár Gábor „Szeretem a pénzt, de mindent nem áldozok föl érte” A vonzó munkakörnyezet extraprofitot termel – vázolja cégműködtetési elveit Bojár Gábor (59 éves) üzletember, aki magánvagyona egy részét informatikai elitegyetem életre hívásába öli. Az egykori óbudai gázgyár területén épülő, borsos tandíjú intézmény alapkövét szeptember közepén rakták le. HVG: Az Amerikából induló pénzügyi válság nem ásta alá egyetemalapítási terveit? B. G.: Nem tagadom, meg vagyok ijedve. Azt hiszem, komoly a helyzet. Magyarország ráadásul kockázatos régiónak számít, ahol jól lehet ugyan keresni, a hozamok nagyok, de hatalmasat lehet bukni is. Ha baj van, a tőke ilyen piacokról menekül elsőként. De az egyetemalapítási szándékaimat mindez nem befolyásolja. HVG: Mennyiből lehet kihozni az ön által tervezett Duna-parti elitképzőt? B. G.: A családi költségvetési vitában 5 millió eurót szavaztunk meg. A számításaim szerint ez nem elég, de jelentős összeggel beszáll Rubik Ernő és mások is. A még nem publikus üzleti modellünk szerint 10 millió euróból már el tud indulni a képzés. Ebben persze nincs benne az infrastruktúra. A telket és az épületeket a Graphisoft állja majd, és tőle bérli az egyetem az ingatlanokat. Azt remélem, hogy 2010 őszén elindulhatunk – az alapításról szóló szerződést már alá is írtuk a fővárossal. De még el kell végezni a gázgyári terület környezetikár-mentesítését, valamint meg kell egyeznie egymással a fővárosi és a III. kerületi vezetésnek a szükséges infrastruktúra-fejlesztésekről ahhoz, hogy a tervezett szabályozási terv életbe léphessen, és a még fennálló változtatási tilalmat feloldják. Mindenesetre a tanerő verbuválását a jövő év elejétől megkezdjük. HVG: Mitől lesz vonzóbb ez az intézmény, mint a világ más informatikusképzői? B. G.: Van valami, ami nagyon hiányzik a frissen végzett diplomás szoftveresekből: a piac szeretete. Mint a tudományban általában, e területen is a kollégák, tehát a szakma lenyűgözése a cél. A felhasználó valódi igényeiről és problémáiról viszont a programozóknak csak halvány feltételezéseik, többnyire tévképzeteik vannak. A Graphisoft kezdeti éveiben is ez volt a legnagyobb kihívás: elérni, hogy a kitűnő szoftverfejlesztők szeressék és tiszteljék a programozáshoz nem értő építészeket. Ma már ott tartunk, hogy az év végi értékeléseken a kollégáim nem az algoritmusaikra, szoftverkódjaikra, programstruktúráikra büszkék, hanem a közreműködésünkkel megépült házakra. HVG: Ez a piacidegen szemlélet nem csupán a magyar felsőoktatásra jellemző? B. G.: Ez van az egész világon. Az amerikai programfejlesztők idiot proofnak (hülye biztosnak) nevezik a sokszorosan tesztelt, felhasználóbarát szoftvereket. Érzi a felsőbbrendűséget, ugye? Sok példám van arra, hogy a szoftveresek mennyire nem a felhasználók fejével gondolkoznak. Nemrégiben a Credit Suisse Group pénzintézet oktatási befektetésekkel foglalkozó chicagói központjában prezentáltam az egyetemalapítási tervünket. A befektetési igazgató már a lift felé haladtunkban arról faggatott, miben akarok én mást csinálni, mint az igencsak drága Stanford vagy a Massachusetts Institute of Technology. Közben viszont rossz gombot nyomott meg, így megálltunk a negyediken, az ajtók kinyíltak, és csak újra nyomva mehettünk az ötödikre. Hány olyan liftet látott, ahol ki lehet javítani a téves emeletszámot? – kérdeztem tőle. Na, én olyan képzést adnék, ahol a liftek vezérlő szoftvereit készítők gondolnak erre a – minden további nélkül megoldható – részletre is. Mert ennek az apróságnak a hiánya nemcsak bosszantó, hanem sok pénzbe is kerül. Gondoljunk csak bele, hogy hány lift közlekedik vagy áll meg feleslegesen, mert használója rossz gombot nyomott meg, és nem tudja a parancsát korrigálni! HVG: Már bocsánat, de ezért a tudásért kell majd évi 4-5 millió forintos tandíjat fizetni az aquincumi egyetemen? Hiszen a fizetős kurzusok közül a statisztikák szerint sereghajtó a speciális matematikai érdeklődést feltételező informatika. B. G.: Tudja, milyen sokat érne a világ legjobb szoftverfejlesztő cégeinek, ha az új munkatársak már ilyen szemlélettel érkeznének, és ezt nem a munkahelyen kellene megtanulniuk? Pontosan azért szeretnék profitalapon működő iskolát, hogy az eleve piaci gondolkodást tükrözzön. Hogy az ott oktatók is pontosan tudják: a piacból élnek, következésképp szeressék a piacot és a megrendelőt. Meggyőződésem, hogy van fizetőképes kereslet a minőségi felsőoktatásra. Illusztrációként elmesélnék egy történetet az 1990-es évek végéről, amikor a Graphisoft már a tőzsdén volt, és minden olyasmim megvolt, amire anyagi értelemben vágytam. Egy jó San Franciscó-i étteremben vacsoráztunk egy amerikai és egy francia barátommal, akik jól menő, tőzsdén lévő cégek tulajdonosai. Arról beszélgettünk, mi a legdrágább dolog, amire vágytunk és már megengedhetjük magunknak. Kiderült, mindhármunknak ugyanaz: hogy elküldhetjük a gyerekeinket akár a világ legdrágább egyetemére is – persze ha felveszik őket. Elgondolkoztam: ha jómódú emberek erre költik legszívesebben a pénzüket, akkor ebben üzletnek kell lennie. HVG: Milliárdos vagyonú üzletemberként, a magyar kapitalizmus egyik ikonjaként miért nem elégszik meg a jótékonykodással, mecenatúrával, mint a legtöbb hazai gazdag? B. G.: Nem tagadom, szeretném, ha az egyetemnek az üzlet mellett pozitív társadalmi hatása is lenne, valahogy úgy, mint a Graphisoft alapításakor 1982-ben. A profit mellett akkor is az volt a célom, hogy a tehetséges programozóknak olyan munkát adjak, amiért megéri nekik a disszidálás helyett itthon maradni. Az Aquincum Institute of Technology, vagyis az Aquincumi Technológiai Intézet tovább is léphet, és a már külföldön élő sikeres kutatóink egy részét is hazacsábíthatja. HVG: Elég ehhez az ön és cége hírneve? B. G.: Nem vagyok oktatási szakember, ezen a területen nincs bizonyított hitelem. Viszont tudom, hogy milyen munkaerőre van szükségük a szoftverfejlesztő cégeknek. Hasonlónak érzem a helyzetet ahhoz, mint a Graphisoft Park építésének kezdetén az 1990-es évek végén. Öngyilkosságnak tartotta mindenki, hogy ingatlanfejlesztőt játszunk. Bankárjaink akkor arra intettek minket, hogy egy tisztességes szoftvercég bérli az irodáit, a tőkéjét pedig semmiképpen sem fekteti ingatlanba. Mondván, az más szakma. De volt egy nagyon egyszerű oka, amiért mégis belevágtunk: olyasmit akartunk, amit a profi ingatlanosok nem tudnak. Ők nem értik, egy kutatás-fejlesztéssel foglalkozó cég esetében a munkakörnyezet minimum egyenrangú motivációs tényező a versenyképes fizetéssel, a kihívást jelentő feladatokkal, a kreatív kollégákkal, a minőségi melót honoráló főnökökkel. Végezzünk rövid számítást: a Graphisoft Parkban a bérleti díj négyzetméterenként havonta úgy 5 euróval magasabb, mint egy szerényebb irodaparkban, ahol a profi ingatlanfejlesztők preferenciáinak megfelelően a jó területkihasználás és a gazdaságosság fontosabb, mint a zöld felület. Nálunk egy szoftveresre 15 négyzetméter jut konyhástul, parkostul, mindenestül. Igy havonta 75 euróval többet költünk egy kollégára, mintha valamelyik irodaparkban bérelnénk helyet. Ez a többlet egy friss diplomás bérköltségének 3 százaléka. Meg szoktam kérdezni az újakat, hogy nem örülnének-e jobban ennyivel magasabb jövedelemnek. Szinte mindenki azt válaszolja: a zöld környezet miatt bőven megérte. HVG: A bizniszben is ennyire humánus? B. G.: Szeretem a pénzt, de nem mindent áldozok föl érte. Tudom, hogy ez korlát az üzletben, az igazi nagy sztoriknál efféle gátlások szóba sem jönnek. HVG: Ezért nem telepítette ki cégét a Lajtán túlra, a nemzetközi szoftveripar valamelyik centrumába? B. G.: Ezzel kapcsolatban engedje meg, hogy ismét elmeséljek egy személyes történetet, most 1956-ból. Édesapám vérbeli fotóriporter volt, akinek mindig ott kellett lennie, ahol történik valami. 1956-ban is így volt. Neki voltak az első képei például a rádió ostromáról. Volt egy Bécsben élő barátja, aki a határon várta ezeket a – vagyonokért eladható – képeket, és minket is. De a szüleim közvetlenül az indulás előtt azt mondták: maradunk. Én ebben nőttem fel, így élem meg. Nem mellveregetéssel, hogy „de fene nagy magyar vagyok”, de nem is szégyenkezve, hogy „jaj de szar ez az ország”. Magyarságom természetes adottság, amin nem lehet, de nem is akarok változtatni. VAJNA TAMÁS Bojár Gábor „Az első rendszerváltóval a Belügyminisztérium útlevélosztályán találkoztam az 1980-as évek elején. Azzal adta meg két nap alatt a szolgálati útlevelet, hogy Bojár elvtárs, maga valutát hoz az országnak” – meséli a 35 évvel ezelőtt megszerzett fizikusi diplomájával az ELTE Geofizikai Intézetének matematikai csoportvezetőjeként 1982-ben gazdasági munkaközösséget (gmk) alapító, mára milliárdos üzletember. A Graphisoft Gmk csővezeték-tervező szoftverét a Paksi Atomerőmű vette meg, a nemzetközi piacokat viszont a kevés pénzű építészeknek fejlesztett, személyi számítógépen is futó, háromdimenziós építészeti tervezőprogramjaikkal hódították meg. A cég részvényeit 1998-ban vezették be a frankfurti börzére, nyolc évvel később a német Nemetschek AG lett a főtulajdonos. Bojár jelenleg a magyar Szilícium-völgynek nevezett Graphisoft Park főtulajdonosa, és több informatikai cég befektetője.
__label__ipar 0.492198 __label__történelem 0.0695518 __label__gépipar 0.0373369 __label__csokoládéipar 0.0185566 __label__vegyipar 0.0185566 __label__édesipar 0.0174525 __label__növényvédőszer-gyártás 0.0124417 __label__kémia 0.0120638 __label__optikai@@ipar 0.0116973 __label__lótenyésztés 0.00807199 $$$ __label__geography__magyarország 0.993912 __label__ipar 0.262852 __label__történelem 0.164526 __label__iparművészet 0.0159164 __label__vegyipar 0.00971848 __label__kémia 0.00858749 __label__növényvédőszer-gyártás 0.00735583 __label__hadiipar 0.00713143 __label__gazdaságtörténet 0.00610756 __label__csokoládéipar 0.00574025 $$$ __label__ipar __label__malomipar __label__találmány geography__ausztrália geography__magyarország genre__cikk author__vajna@@tamás year__2011 $$$ Malomipari kreatívok, Hengereltek $$$ Malomipari kreatívok Hengereltek Hála egy Ganz-gyári próbamalomnak, a XIX. század végén megszületett a gabonavegyészet – Ausztráliában. Úttörő vállalkozásba kezdett 1892-ben az ausztrál gabonanemesítő – korabeli titulusa szerint búzakísérletező – William Farrer és vegyész kollégája, Fredrick Guthrie. „A kenyérgabona szelekcióját nem csupán a terméshozamokra alapozták, hanem figyelembe vették annak őrölhetőségét, valamint az abból készült liszt és tészta minőségét is” – olvasható John Donath 1970-ben Melbourne-ben megjelent Farrer-monográfiájában. Ehhez már-már laboratóriumi körülmények között, kis mennyiségekkel dolgozva kellett reprodukálni a gabona feldolgozásának minden egyes munkafázisát, a legapróbb részletekig imitálva a folyamatot a malombeli őrléstől a sütésig. Az ausztrál agrártörténeti annalesek szerint a két jeles kutatónak egy Budapestről származó kis próbamalom adta az ihletet. A szakmát forradalmasító Ganz–Mechwart-hengerszéket bemutató, kicsinyített, de működő berendezés lett ugyanis a gabonakémia résztudományát útjára indító búzalabor alapberendezése. Bár az apró gőzgéppel meghajtott labormalom egyszerre csak pár kilogrammnyi lisztet volt képes előállítani, ugyanazzal a technológiával dolgozott, mint a valódi nagyok, amelyekből az 1880-as évek végén közel száz üzemelt az Ausztrália éléskamrájának számító Új-Dél-Walesben. Farrer és Guthrie az egyik ilyen létesítményben bukkant rá a Ganz-féle készülékre, amelyet ők játék malomnak is neveztek, és azt kérték el kutatási célokra. Ennek kicsinyített – egy emlékkiállításra készült – másolata került Budapestre a múlt héten az egykori budai Ganz-gyár telephelyén működő Öntödei Múzeumba. A szóban forgó modell 2001-ig a sydney-i Gabonakutató Intézetben volt kiállítva, majd pedig, intézményi átszervezések okán, évekig egy lomtárban porosodott, amíg tavaly az Ausztráliában élő Békés Ferenc gabonakémikus-professzor rá nem talált, és az ottani magyarok támogatásával Magyarországra juttatta az ipartörténeti kuriózumot. De hogyan válhatott élelmiszer-tudományi mérföldkő a több mint száz esztendős magyar próbamalomból? A szél-, víz-, majd gőzerővel meghajtott köves malmokat az 1800-as évek közepén kezdték felváltani a hengerszékre épülő hengermalmok, amelyekben az egymással szemben elgördülő, ellentétes irányban és eltérő sebességgel forduló hengerpárok közötti kisebb őrlési felület miatt a héjrészek kevésbé töredeztek, így könnyebb volt elválasztani a korpát a tiszta liszttől – olvasható Dióspatonyi Ildikó ipartörténész Az élelmiszeripar fejlődése a kiegyezéstől a 20. század elejéig című tanulmányában. A hengerek közötti őrlés technológiáját a Majna menti Schweinfurtban 1834-ben, még Andreas néven anyakönyvezett Mechwart András gépészmérnök csiszolta tökéletessé. Ő 1859-ben szegődött el Ganz Ábrahám budapesti gyárába, amelynek irányítását is átvette az alapító halála után. Mechwart vezetésével a Ganz és Társa Vasöntöde és Gépgyárban a vasúti kerekekre kikísérletezett úgynevezett kéregöntési módszerrel 1875-re üvegkemény felületű hengereket állítottak elő, amelyeket a hatékonyabb őrlés, pontosabban az intenzívebb aprítás érdekében forgácsolással kialakított rovátkákkal is elláttak. Korábban ugyanis az acélos búzafajták nemcsak a malomköveket koptatták el (gyakran kőporossá is téve a végterméket), hanem a „puhább” vas-, sőt a porcelánhengereket is, ezért az ilyen hengerszékek gyakori karbantartást igényeltek. A Ganzban gyártott berendezéseket ezzel szemben alig-alig kellett szervizelni. Az egyébként egy svájci szabadalmon alapuló magyar fejlesztés sikerét jelzi, hogy a Ganz malomépítő osztályának 1896-os katalógusa szerint a cég a megelőző két évtizedben több mint 22 ezer hengerszéket gyártott, és több száz komplett malmot exportált szerte a világba. Kiemelt értékesítési területeik voltak a gabonatermesztés fellendítésén fáradozó új piacok, így például Ausztrália, ahol a Ganz több malomberuházásban is részt vállalt. A Mechwart-féle hengerszék világhódításához egy másik magyarországi találmány is hozzájárult – írja a kenyérliszt históriáját feldolgozó brit agrártörténész, Peter Reed. A Haggenmacher Károly, az Első Budapesti Gőzmalom Rt. igazgatója által 1887-ben szabadalmaztatott, a liszt osztályozását lehetővé tevő síkszita és az ezzel kombinált berendezések tették mindennapi árucikké a ma ismert hófehér finomlisztet. (Korábban a „barna” lisztek voltak általánosak.) Az egymás alá helyezett szitáló- és gyűjtőtálcákból álló, gépi erővel mozgatott rendszer egyetlen munkafázisba sűrítette a korábban több lépésben végzett osztályozást. A XIX. század végi magyar malomipari innovációk eredményeit a gabonakutatás is hasznosította. A lisztből gyúrható tészta nyújthatóságának, keménységének, illetve lágyságának, a liszt vízfelvevő képességének vizsgálatára Hankóczy Jenő szerkesztett egy farinograph nevű készüléket 1928-ban. Jellegzetesen Kárpát-medencei fordulat, hogy Hankóczy találmányából a műszer elektrotechnikai fejlesztésében is részt vevő, és a sorozatgyártást bevállaló Carl Brabender német mérnök épített fel ma is prosperáló műszergyár-birodalmat. VAJNA TAMÁS
__label__társadalmi@@szervezet 0.994455 __label__emberi@@jogok 0.712242 __label__non-profit@@szervezet 0.314061 __label__biztonságpolitika 0.0420977 __label__állampolgári@@jogok 0.033096 __label__karitatív@@tevékenység 0.0244331 __label__társadalom 0.0109969 __label__egyesülési@@jog 0.0103382 __label__bűnmegelőzés 0.00971848 __label__kiadatás 0.00885735 $$$ __label__geography__oroszország 1.00001 __label__társadalmi@@szervezet 0.990302 __label__emberi@@jogok 0.938134 __label__titkosszolgálat 0.245095 __label__non-profit@@szervezet 0.217348 __label__organization__amnesty@@international 0.063725 __label__állampolgári@@jogok 0.061886 __label__börtön 0.0203424 __label__organization__társaság@@a@@szabaságjogokért 0.0203424 __label__társadalom 0.0203424 $$$ __label__emberi@@jogok __label__társadalmi@@szervezet __label__titkosszolgálat geography__oroszország genre__cikk author__németh@@andrás year__2006 $$$ CIVIL SZERVEZETEK GONDJAI OROSZORSZÁGBAN, Egy füst mögött $$$ CIVIL SZERVEZETEK GONDJAI OROSZORSZÁGBAN Egy füst mögött Az orosz hatóságok támadást kezdtek az országban működő civil szervezetek ellen. Az állambiztonsági szolgálat összekapcsolta a Moszkvában leleplezett brit ügynökök ügyét e szervezetek finanszírozásával, egy moszkvai bíróság kezdeményezte az egyik legismertebb emberi jogi csoport felszámolását. „Most már világos lehet sokak számára, miért fogadta el tavaly év végén az orosz parlament a civil szervezetek tevékenységét szabályozó törvényt. Ebben az esetben joggal mondhatjuk, hogy a pénznek van szaga” - nyilatkozta a múlt hét végén Vlagyimir Putyin elnök arra reagálva, hogy a Moszkvában januárban rajtakapott brit kémek egyike, Marc Doe aláírása szerepel néhány olyan átutaláson, amelyek azt igazolják, hogy több oroszországi emberi jogi szervezet, köztük a Nemzetközi Helsinki Csoport (MHG) részben brit pénzekből tartja fenn magát. Az orosz titkosrendőrség, a Szövetségi Biztonsági Szolgálat (FSZB) irányítói és az országos elektronikus médiumok elemzői egyértelműnek látják: ha az ügynökhálózatot fenntartó brit diplomata, Doe utalja át a civil csoportoknak ígért brit támogatást, akkor az érintett nem kormányzati szervezetek (nksz) a brit titkosszolgálat eltartottjai. Az emberi jogi aktivisták viszont cáfolják, hogy külföldi megrendelésre felforgató tevékenységet folytatnának hazájukban. „Mintha már láttam volna hasonlót, a cél, hogy felkészítsék a közvéleményt az emberi jogi szervezetek szétzúzására” - mondta újságíróknak az MHG vezetője, Ludmilla Alekszejeva, aki 1977-ben - ellenzéki tevékenysége miatt - a Szovjetunió elhagyására kényszerült. A hazájába 1993-ban visszatért ismert jogvédő és társai szerint az orosz vezetés mindenképpen el akarja kerülni, hogy a belföldi nksz-ek az ukrajnaihoz és grúziaihoz hasonlóan a forradalmi mozgalmak központi erejévé váljanak. „A médiumok többsége a Kreml ellenőrzése alatt van, a parlamentben abszolút többségben vannak a lojálisok, a politikai pálya felé kacsingató üzletembereket pedig megfélemlítették a Mihail Hodorkovszkij elleni eljárással. A civil szervezetek a független gondolkodás utolsó védőbástyái, ha minket is lerombolnak, felszámolják az összes demokratikus intézményt” - vélekedett Alekszejeva. A civil szervezetek képviselői egyébként azt is hangsúlyozzák, egy pillanatig sem cáfolták, hogy külföldről is kapnak pénzügyi támogatást, az összegek szerepelnek az érintett csoportok éves beszámolóiban. Miközben az országos médiumok az utóbbi napokban alaposan besározták a civil szervezetek nevét, az egyik moszkvai bíróság kezdeményezte a tizenkét civil szervezetet tömörítő Emberi Jogi Kutatóközpont (ICPCs) felszámolását, amely - legalábbis a bíróság szerint - tavaly nem számolt be tevékenységéről, így az a jog szerint tevékenységét beszüntetett szervezetnek tekintendő. Az ICPCs keretein belül tevékenykedik egyebek mellett a Katonaanyák Bizottsága (KSzM) is, amely évek óta harcol az oroszországi sorkötelezettség eltörléséért, illetve a már behívott sorkatonák életkörülményeinek javításáért. A KSzM egyébként éppen a napokban bizonyította be ismét fontosságát: ez a szervezet tárta a nyilvánosság elé, hogy a cseljabinszki harckocsizó-iskolában két altiszt annyira megvert egy sorkatonát, hogy a változatlanul életveszélyes állapotban lévő húszéves fiatalembernek végül amputálni kellett a két lábát és a nemi szervét is. A nem hivatalos közlések szerint a városi polgári kórházban a hadsereg tisztjei megeskették a helyi orvosokat, nem árulnak el semmit az orosz haderőnél hétköznapinak számító „gyedovscsina” - az újonnan behívott katonákat sújtó fizikai erőszak - újabb megnyilvánulásáról, ám végül valaki mégiscsak értesítette a KSzM helyi aktivistáit. Az Emberi Jogi Kutatóközpont egyébként nem az első áldozata az Egyesült Államok és az európai Unió, illetve az Európa Tanács Parlamenti Közgyűlése által is bírált nksz-törvénynek. Január közepén a helyi bíróság - a megfelelő engedély állítólagos hiánya miatt - megtiltotta a brit Béketeremtő és Közösségfejlesztő Központnak, hogy a kaukázusi Ingus Köztársaság területén tevékenykedjen, jelenleg pedig az amerikai Nemzetközi Orvosi Egység nevű civil szervezetet vizsgálják a hatóságok. NÉMETH ANDRÁS / MOSZKVA
__label__belpolitika 0.999099 __label__nemzetiségek 0.996186 __label__békefenntartás 0.851963 __label__politika 0.705795 __label__kisebbségek 0.679189 __label__fegyveres@@konfliktus 0.217348 __label__autonómia 0.196836 __label__délszláv@@rendezés 0.100889 __label__helyhatósági@@választás 0.0803675 __label__nemzeti@@függetlenség 0.0474359 $$$ __label__geography__koszovó 1.00001 __label__belpolitika 0.997459 __label__geography__szerbia 0.996737 __label__nemzetiségek 0.993317 __label__geography__jugoszlávia 0.979678 __label__békefenntartás 0.952584 __label__politika 0.912446 __label__organization__ensz 0.793116 __label__kisebbségek 0.615098 __label__autonómia 0.348655 $$$ __label__külpolitika __label__politika geography__jugoszlávia geography__koszovó genre__cikk author__németh@@andrás year__2000 $$$ Elhúzódó válság Koszovóban, Kiúttalanság $$$ Elhúzódó válság Koszovóban Kiúttalanság Megrekedt a korábban is meglehetősen vontatottan kibontakozó koszovói rendezési folyamat: újabb szerb-albán összetűzések robbantak ki, a szerbek nem hajlandóak regisztráltatni magukat az októberi helyhatósági választásokra, az albánok legnagyobb pártja pedig átmenetileg kivonult a nemzetközi irányítás alatt lévő tartományt kormányzó tanácsból. Elemzők szerint gyakorlatilag nincs esély a többnemzetiségű Koszovó újrateremtésére. Ismét foghíjas a hivatalosan Jugoszláviához tartozó, a gyakorlatban viszont nemzetközi protektorátus alatt lévő Koszovót irányítani hivatott Átmeneti Kormányzó Tanács. A szerbek ugyan június végén véget vetettek a bojkottnak, ám a lakosság többségét alkotó albánok legnagyobb pártja, a Koszovói Demokrata Párt (PDK) kivonult a tartomány mintegy kétmillió polgárát képviselni hivatott testületből. A független Koszovó létrehozásáért harcoló, magát hivatalosan már feloszlatott Koszovói Felszabadítási Hadsereg (UCK) egykori parancsnoka, Hashim Thaqi vezette párt azért döntött az ENSZ-hez fűződő kapcsolatok befagyasztása mellett, mert úgy vélte, az ENSZ és a szerbek képviselői által június végén aláírt együttműködési egyezménnyel megkezdődött Koszovó albán és szerb részre osztása. A Thaqi és a többi albán párt által kifogásolt megállapodásban az ENSZ vállalta, hogy a tanácsban való szerb részvételért cserébe javít a Koszovóban maradt alig több mint százezer szerb biztonságán. Az ENSZ-kormányzat vezetője, a francia Bernard Kouchner és az ott élőket tömörítő Szerb Nemzeti Tanács képviselői által aláírt dokumentum értelmében az ENSZ-rendfenntartók különleges rendőri egységet hoznak létre a szerblakta települések védelmének szigorítására, lehetővé válik a helyi szerb „polgárőrség” megalakítása, s az ENSZ megemeli a szerb nemzetiségű koszovói rendőrök számát is. Az egyezmény ugyancsak rendelkezik 13 olyan iroda létrehozásáról, melyek célja, hogy az ott dolgozó, szerbül beszélő ENSZ-alkalmazottak révén szavatolják a helyi közüzemi vállalatok működését. Az ENSZ egyben azt is vállalta, hogy újabb bírák felvételével felgyorsítja a háborús bűncselekmények elkövetésével vádolt szerbek pereit, és lépéseket tesz az eltűnt szerbek felkutatása érdekében. A bojkottot bejelentő Thaqi ugyan hangsúlyozta, az együttműködési megállapodás aláírása csak az „utolsó csepp volt a pohárban”, ENSZ-illetékesek úgy vélik, a PDK-vezető az októberben esedékes helyhatósági választásokra gondolva már most megkezdte kampányát. A cél, vélik elemzők, hogy a PDK visszaszerezze azon volt UCK-harcosok támogatását, akik azért fordultak el Thaqitól, mert véleményük szerint az egykor hősként tisztelt parancsnok túl sok engedményt tett a szerbeknek. Nevük mellőzését kérő ENSZ-illetékesek a HVG-nek elmondták: Thaqi sosem számított igazán megbízható és következetes partnernek, s ezért az általa hirdetett bojkott nem meglepő, hétfő este például azt közölte, hogy mégiscsak lát lehetőséget az ENSZ-szel való együttműködésre. Míg az albánok közül már mintegy 920 ezren vétették fel magukat a választói névjegyzékekbe, a szerbek az októberi választások bojkottjára készülnek, s ezért csak pár száz szerb név szerepel a regisztrációs íveken. A szerbek több alkalommal is közölték, csak akkor lesznek hajlandóak részt venni az ENSZ által történelminek minősített voksoláson, ha véget érnek ellenük a fegyveres támadások, s lehetővé válik a korábbi szerb támadások miatt elmenekült s a múlt évi NATO-beavatkozás után visszatért albánok bosszúja elől Szerbiába távozott mintegy százezer koszovói szerb hazatérése. Koszovóban ugyanakkor úgy vélik, a bojkottfelhívás mögött ott vannak a jugoszláv államfő, Szlobodan Milosevics hívei is. A belgrádi vezető, aki a NATO 78 napig tartó légi háborúja után beleegyezett a Koszovóban állomásozó szerb rendőri és katonai erők kivonásába, elemzők szerint abban érdekelt, hogy a választások kudarca is megmutassa: a nemzetközi jelenlét csak rontott a koszovói helyzeten, s ezért engedélyezni kell a szerbiai rendfenntartó erők visszatérését. Mindenesetre közvetve az ENSZ is elismerte, hogy nem halad a választói névjegyzékek összeállítása: miközben a világszervezet koncertek és sportrendezvények szervezésével igyekszik felkelteni a szerbek érdeklődését a regisztráció iránt, Kouchner úgy döntött, meghosszabbítja a jegyzékek összeállítására adott, július 15-én lejárt határidőt. Az ENSZ-kormányzó ugyanakkor - legalábbis egyelőre - nem hajlandó elhalasztani a választásokat, s úgy tűnik, élni akar azon jogával, hogy a bojkott miatt üresen maradó helyeket az általa kinevezett szerbekkel töltesse be. „Ha a szerbek elmennek szavazni, akkor ők döntik el, kik képviseljék őket. Ha nem, más dönt majd helyettük” - nyilatkozta a Reuternek Tom Koenigs, Kouchner egyik helyettese. A választásokra való felkészülést nehezíti, hogy nem szűnik az erőszak: az észak-koszovói Kosovska Mitrovicában a múlt héten is lőtték egymást az Ibar folyó két partján lakó szerbek, illetve albánok, míg egy másik városban egy szerb papra és két társára lőttek rá. Mitrovicában ezúttal az albánok kezdeményezték az összecsapást, a békefenntartó erő, a Kfor közlése szerint aknatámadás érte a szerb „keményvonalasok” törzshelyének számító Dolce Vita kávézót. A szerbek tüntetéssel s az albán városnegyed irányába leadott géppisztolysorozatokkal válaszoltak. A koszovói média is jelentős mértékben hozzájárul a gyűlölet életben tartásához. Albán nyelvű lapokban több olyan írás is megjelent, amelyek végül a cikkben szereplő személy elleni támadáshoz vezettek. A legrosszabbul Petar Topoljski járt, akit a Dita című lap azzal vádolt, hogy a múlt évi koszovói szerb támadások idején háborús bűncselekményeket követett el. A lap megírta, hol dolgozik és lakik a szerb férfi, s három hét múlva Topoljskit ismeretlen személyek elrabolták, majd meggyilkolták. Az ENSZ - büntetésként - egy hétre bezáratta a Ditát, ám a lap nem hagyta magát, s a szilencium utáni első számában újra megjelentette a Topoljski-cikket. Az albánok között sincs béke, s a korábbi fegyvertársak között folytatódik a Koszovó gazdasági és politikai irányításáért vívott harc. Eddig már két magas rangú volt UCK-parancsnok életét oltották ki merénylők, s a napokban Ramush Haradinajt, az UCK egyik legismertebb egykori vezetőjét érte támadás. Haradinajnak ezúttal szerencséje volt, a gépkocsijára kilőtt gránáttól csak könnyű sérülést szenvedett. A politikai bizonytalanság és a tartomány jövőbeli státusának rendezetlensége miatt a gazdaság egy helyben topog, hiszen csak nagyon kevés külföldi hajlandó befektetni a vészes tőkehiánnyal küszködő tartományban. Elemzők szerint a privatizáció csak akkor indulhat meg, ha néhány év múlva eldől: Koszovó visszakerül-e Szerbiához, vagy - elismerve a realitásokat - független állammá válik. NÉMETH ANDRÁS
__label__sport 0.562187 __label__sportfinanszírozás 0.0583558 __label__szponzorálás 0.0120638 __label__politika 0.0120638 __label__olimpia 0.0113418 __label__adókedvezmény 0.00193673 __label__kajak-kenu 0.00151118 __label__kézilabda 0.00104223 __label__jégkorong 0.000865901 __label__vívás 0.000676702 $$$ __label__geography__magyarország 1.00001 __label__sport 0.999384 __label__sportfinanszírozás 0.51563 __label__organization__magyar@@olimpiai@@bizottság 0.507822 __label__olimpia 0.256842 __label__szponzorálás 0.250923 __label__vívás 0.0106625 __label__geography__peking 0.00713143 __label__organization__budapesti@@olimpiai@@mozgalom 0.00592107 __label__jövedelem 0.00574025 $$$ __label__sport geography__magyarország organization__nemzetközi@@olimpiai@@bizottság organization__magyar@@olimpiai@@bizottság genre__cikk genre__keretes year__1995 $$$ Magyar sportdiplomácia $$$ Magyar sportdiplomácia Magyarország – Kemény Ferenc személyében – jelen volt már az olimpiai mozgalom bölcsőjénél, 1894-ben; a NOB-nak mindig volt magyar tagja, vezető tisztségekben is, de alelnökségig – mint most Schmitt Pál – még senki sem vitte. Méltán nevezhető tehát ez a közfelkiáltással történt megválasztás a magyar sportdiplomácia eddigi legnagyobb sikerének. Némi kesernyés szájízt legfeljebb az hagyhat, hogy olyan időszakban történt, amikor a magyar sportélet sikerei jóval halványabbak, mint néhány évvel vagy évtizeddel ezelőtt. A vezető tisztségek elnyerése a nemzetközi sportszövetségekben és testületekben általában az adott ország sportversenyeken elért eredményeinek az elismerése, de fordítva is igaz: a jó sportdiplomácia elősegítheti a jó versenyeredményeket. A Nemzetközi Olimpiai Bizottság korábban csak egyszer, 1911-ben ülésezett Budapesten (akkor 26 tagból állt). A mostani megtiszteltetés a Magyar Olimpiai Bizottság (MOB) százéves tevékenységének szólt, de nyilván nyomott a latban a magyar sport múltban kivívott tekintélye és Schmitt eredményes lobbyzása is. Az erkölcsi elismerésen kívül természetesen a NOB-ülésnek vannak forintban könyvelhető tételei is. Török Ottó, a MOB pénzügyekért felelős igazgatója a HVG-nek elmondta, hogy az ülés költségvetési terve 112 millió forintról szólt. Ebből 35 millió forint állami támogatás, 34 millió a MOB költségvetéséből jött, a NOB pedig 300 ezer dollárt és 100 ezer svájci frankot adott a megrendezéshez. Külföldi cégek is támogatták a rendezvényt, így például a Mercedes 40 személygépkocsit és buszokat bocsátott a részvevők rendelkezésére, a Xerox, az IBM fénymásolókat, számítógépeket adott kölcsön, a Coca-Cola és a Kékkúti innivalóval látta el – ingyen – a vendégeket. Török Ottó szerint a „természetben” nyújtott szponzorálás értéke elérte a 40 millió forintot. Bár a végszámla csak lapzártánk után készül el, a pénzügyi vezető nem tartotta lehetetlennek, hogy a MOB 34 milliós hozzájárulását további 8 millióval meg kell még toldani.
__label__közlekedés 1.00001 __label__kultúra 1e-05 __label__pénzügy 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__közlekedés 0.766304 __label__geography__kína 0.0159164 __label__geography__magyarország 0.000497857 __label__geography__európai@@unió 1e-05 __label__politika 1e-05 __label__geography__usa 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 $$$ __label__közlekedés __label__közúti@@közlekedés __label__úthálózat geography__kína genre__táblázat year__2003 $$$ A kínai úthálózat bővülése $$$ A kínai úthálózat bővülése (ezer km) Táblázat: Út fajtája 2002 2010* 2020* 2040* Összes betonozott út 1700 1800 2300 3000 Autópálya 19 35 55 80 Gyorsforgalmi út n. a. 360 550 750 *Prognózis. Forrás: Guotai Junan Securities, HVG
__label__karitatív@@tevékenység 0.327678 __label__gazdagok 0.00691384 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__usa 1.00001 __label__karitatív@@tevékenység 0.999664 __label__gazdagok 0.268951 __label__person__buffett 0.125933 __label__person__warren 0.063725 __label__person__paul 0.033096 __label__person__carlos 0.0236995 __label__person__kenneth 0.0116973 __label__organization__business@@week 0.00491541 __label__organization__us@@trust 0.00121659 $$$ __label__gazdagok __label__karitatív@@tevékenység geography__usa person__buffett person__warren genre__hír year__2006 $$$ Warren Buffett $$$ Öt jótékonysági alapítvány között osztja szét holdingja 31 százalékos részvénypakettjében megtestesülő csaknem 44 milliárd dolláros vagyonának 85 százalékát a világ egyik leggazdagabb emberének számító amerikai befektetőguru, Warren Buffett, aki a legtöbb pénzt a Bill és Melinda Gates alapítványnak szánja.
__label__pénzügy 1e-05 __label__gazdaság 1e-05 __label__kultúra 1e-05 __label__társadalom 1e-05 __label__külpolitika 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__usa 1e-05 __label__belpolitika 1e-05 __label__politika 1e-05 __label__geography__európai@@unió 1e-05 __label__pénzügy 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__adó __label__társasági@@adó genre__grafikon genre__keretes year__2007 $$$ Társasági adók, 1993-2006 $$$ Társasági adók, 1993-2006 7180882.pdf
__label__oktatás 0.999384 __label__közoktatás 0.991433 __label__általános@@iskola 0.140346 __label__állami@@vagyon 0.112805 __label__középiskola 0.0827073 __label__önkormányzat 0.0737063 __label__állami@@szektor 0.0695518 __label__egyházi@@iskola 0.061886 __label__tankönyv 0.0583558 __label__pedagógusok 0.0488678 $$$ __label__geography__magyarország 1.00001 __label__oktatás 1.00001 __label__közoktatás 0.998509 __label__organization__klebelsberg@@intézményfenntartó@@központ 0.217348 __label__állami@@vagyon 0.140346 __label__önkormányzat 0.100889 __label__állami@@szektor 0.0926978 __label__általános@@iskola 0.0695518 __label__pedagógusok 0.0600966 __label__középiskola 0.0534133 $$$ __label__állami@@vagyon __label__közoktatás __label__oktatás __label__önkormányzat __label__tanterv geography__magyarország genre__cikk author__riba@@istván year__2012 $$$ Közoktatás átépítés alatt, Bilincses iskolák $$$ Közoktatás átépítés alatt Bilincses iskolák Erőteljesebb állami szerepvállalás, a tantervek és a tankönyvek ésszerű egységesítése, minőség-ellenőrzés – ezekből az elemekből akár jó oktatáspolitikát is ki lehetett volna keverni, ám a kormányzati túlbuzgóság eredménye államosítás, központosítás, kézi vezérlés. „Túllengett az inga” – fogalmazta meg tömören a véleményét Pokorni Zoltán fideszes politikus a közoktatás jelenleg folyó átszervezéséről, a gigantikus méretű államosításról. Hiába számít azonban Pokorni ma is a Fidesz első számú oktatáspolitikusának, s vezeti például a parlament illetékes bizottságát, nem tud érdemben fellépni az átszervezés irányítóival szemben. A Fidesz–KDNP ugyanis Orbán Viktor miniszterelnök útmutatásának megfelelően a Hoffmann Rózsa oktatási államtitkár által kijelölt pályán halad, figyelemre sem méltatva a Fidesz oktatási szakértőinek véleményét. A kormánypártok tudathasadásos állapotba kerültek, ami jól látszik a parlament által jelenleg tárgyalt, az iskolák átadás-átvételéről szóló törvénytervezet kapcsán is. A rövid, mindössze 26 paragrafusból álló javaslathoz csak a kormánypárti képviselők több mint száz módosító indítványt terjesztettek be, hogy megpróbálják mederben tartani a december végéig lezavarandó államosítást. Végül az oktatási bizottság vette kézbe az ügyet, és bizottsági módosító indítványokkal írták át az oktatási államtitkárság által készített tervezet számos pontját. Az átadás-átvétel kereteit idén nyáron alakította ki a kormányzat. Ekkor született döntés arról, hogy a pedagógusok állami alkalmazásba vétele mellett csak a 3000 lakosúnál kisebb települések iskoláit államosítják teljes egészében. Az ennél nagyobb önkormányzatoknak az épületek fenntartásával továbbra is szerepet kellene vállalniuk a közoktatásban, bár elvileg lehetővé tették, hogy ha ez megoldhatatlan gondot jelent nekik, akkor a működtetést is az államra testálják. Az államosításra, a közoktatás finanszírozására azonban a kormánynak egyetlen fillérje sincs, ezért az önkormányzatok adóbevételeire teszi rá a kezét. A személyi jövedelemadó eddig a településeknél hagyott része, illeték, gépjárműadó – ezeket az önkormányzati bevételeket érintik az elvonások, ami értelemszerűen azt is jelenti, hogy a gazdagabb településektől elvont pénzből jut majd az államosításra. A helyi kasszákat apasztaná tovább az épületfenntartási kötelezettség, alaposan megnehezítették ugyanis azoknak a testületeknek a dolgát, amelyek lemondanának a működtetésről. A Magyar Államkincstár tüzetesen átnézi a visszaadásról döntő önkormányzat gazdálkodását, és ha úgy találja, hogy vannak benne rejtett források, akkor az állam hozzájárulás fizetésére kötelezheti a települést. A vizsgálat során akár azt is megkérdőjelezhetik, hogy egy önkormányzat önként vállalt feladatot finanszíroz, esetleg támogatást ad kulturális vagy sportcélokra, s az ezekre jutó pénzeket állami akarattal visszaterelhetik a közoktatás működtetésére. Az egész eljárás előkészítetlenségét jelzi, hogy eredetileg szeptember végéig kellett volna végső döntést hozniuk az önkormányzatoknak, később az elhatározást szándéknyilatkozatnak minősítve az időpontot egy hónappal kitolták, majd november 15-e lett a végső határidő. Mindezt azért, hogy az önkormányzatok az állami büdzsé ismeretében tudjanak dönteni, azaz akkor, amikor már látják, mennyi pénzzel gazdálkodhatnak. Költségvetés azonban még mindig nincs, ezért a helyhatóságok ma sincsenek felelős döntési helyzetben. Számos fideszes vezetésű város is arra az álláspontra helyezkedett, hogy hiába szeretné a kormány a nyakukba varrni az iskolaépületek működtetését, nem vállalják. Ilyen például Érd, amely szeptemberben még szándéknyilatkozatot adott az üzemeltetésről, a múlt héten azonban ezt a város képviselő-testülete anyagi okokra hivatkozva felülbírálta, s teljes egészében az államra hagyná iskoláit. Szembementek a kormány intencióival olyan fideszes polgármesterek is, akik parlamenti képviselőként szavazatukkal támogatják az oktatási rendszer új alapokra helyezését. Várpalotán például, ahol Talabér Márta országgyűlési képviselő a polgármester, szintén lemondtak a közoktatásban való közreműködésről. Bóka István balatonfüredi képviselő-polgármester sokéves politikai rutinja alapján ugyancsak azt szavaztatta meg az önkormányzati testülettel, hogy ne vállaljanak részt a közoktatásból, ám a döntés indoklásából kiderül, hogy ezt inkább csak óvatosságból teszi. Mint elmondta, a város anyagi helyzete olyan, hogy a kincstár vizsgálata után biztosan kötelezik őket az iskolaépületek fenntartására, ám mivel még nem tudni pontosan, milyen adókat érinthet az állami elvonás, és emiatt hogyan alakul a város költségvetése, egyelőre lemondanának a működtetésről. Később, amikor a kincstár vizsgálata lezárul, még mindig lesz lehetőségük az állami költségvetés ismeretében ezt a döntést visszavonni, míg ha most vállalják a működtetést, akkor a következő önkormányzati választásig már nem léphetnek vissza. Számos iskola és önkormányzat más menekülőutat keres az állami nyomulás elől, leginkább az egyházak irányába. A katolikus általános iskolák száma egy év alatt mintegy ötvennel, a reformátusoké pedig harminccal nőtt. De nem maradnak el tőlük a kisebb egyházak sem, a baptisták például már 40 településen tartanak fenn iskolát, Tapolcán kettőt is, s Pécsett övék lett a Széchenyi Gimnázium. A terjeszkedés nem állt le, információink szerint nemrég szavaztatták meg az óbudai Mókus utcai iskola tanárait és szülőit a baptista fenntartó elfogadásáról. Az állami fennhatóság alá kerülő iskolák és pedagógusok e tanév végéig érezhetik magukat biztonságban. Információink szerint a Klebelsberg Intézményfenntartó Központ (KIK) és a hozzá tartozó járási tankerületek egyik legfontosabb feladata lesz a tavasszal, hogy feltérképezzék a közoktatást, s előkészítsék a racionalizációját. A munka nagy része sematikus lesz, például a pedagógus-diák arány, az osztálylétszámok, a szakos pedagógusokkal való ellátottság alapján készül minden intézményről adatbázis, s ennek nyomán döntenek majd összevonásokról, megszüntetésekről, elbocsátásokról. Az biztosnak tűnik, hogy számos pedagógus bére már januárban csökken, mert azokat a fizetéskiegészítéseket, amelyeket az önkormányzatok álltak, az állam nem finanszírozza. Ilyen mindenekelőtt a cafeteria, amely egyes önkormányzatoknál 20 ezer forint volt havonta, igaz, máshol egyáltalán nem fizették. De elesnek a pedagógusok az esetleges túlórapótlékoktól, a különféle önként vállalt feladatok után járó pénzektől is. A szegényebb és hátrányos helyzetű önkormányzatok iskolái jobban járnak az államosítással, amit Pokorni szerint éppen elég lett volna ebben a körben meglépni. Erről elvben a politikai oldalak között sincs vita, hiszen Gyurcsány Ferenc kormányzása idején adta ki a miniszterelnökség az oktatásról szóló Zöld könyvet, amelynek már első mondataiban megállapították, hogy „az elmúlt évek számos reformja ellenére a tudásbeli szakadék, amely a világ legfejlettebb részeitől elválaszt bennünket, nem szűkült, hanem szélesedett”. Az okokat is felsorolták: rossz oktatásirányítás, a hátrányos helyzetre ráerősítő iskolarendszer, szegregáció, gyenge tantervek és tankönyvek, az ellenőrzési rendszer hiánya, kontraszelekció a pedagógusképzésben. A Hoffmann Rózsa vezette államtitkárság ezen a helyzeten ígért változtatni. Ám éppen úgy, ahogy az államosításnál, szinte minden területen átesett a ló túlsó oldalára. A tantervek elburjánzását a teljes központosítás váltotta fel, ami alig enged teret a helyi kreativitásnak, szinte minden iskolát azonos tanterv használatára ösztönöz. A Nemzeti alaptanterv az oktatás tartalmi egységesítését is szolgálná, de annyi mindent belesűrítettek, amennyit még a gimnáziumokban is képtelenség megtanítani, nemhogy a sokkal kevesebb közismereti képzést adó szakközépiskolákban és a szakoktatásban. A kerettantervek – amelyeket már rég ki kellett volna adni, de még mindig csak előkészítő szakaszban vannak – szintén túl részletezőek, pedig várhatóan ezeket veszik át az iskolák helyi tantervnek, annak ellenére, hogy elsajátíthatatlanok. Jövőre az 1., 5. és 9. évfolyamon már az új tantervek szerint kellene tanulni, új tankönyvekből, arról viszont nincs hír, hogy ezekre pályázatot írtak volna ki. Az oktatási államtitkárság a tankönyvpiacot is monopolizálná, várhatóan egy vagy két tankönyvből választhatnak majd a tanárok. A tanítás minőségének megfelelő ellenőrzését is régóta szorgalmazzák az oktatás szereplői. A kormányzat a korábbi metódushoz tér vissza, reinkarnálja a tanfelügyeleteket. Ezek akár alkalmasak lehetnének a minőség ellenőrzésére is, ám félő, hogy sokkal nagyobb energiát fordítanak majd a tanügyi igazgatás kiépítésére, s miután az igazgatók helyett az állam lesz a tanárok munkáltatója, a tanfelügyeletek kézi vezérléssel irányítják majd az iskolákat. RIBA ISTVÁN
__label__zene 0.090103 __label__koncertszervezés 0.00971848 __label__kultúra 0.00758724 __label__rendezvényszervezés 0.00281093 __label__foglalkoztatás 0.00281093 __label__popzene 0.00165848 __label__vezetőváltás 0.0010105 __label__szponzorálás 0.000949944 __label__kultúrafinanszírozás 0.000893046 __label__váltó 1e-05 $$$ __label__geography__magyarország 1.00001 __label__zene 0.577505 __label__kultúra 0.122533 __label__organization__budapesti@@fesztiválzenekar 0.0236995 __label__organization__pécsi@@tudományegyetem 0.00807199 __label__geography__miskolc 0.00735583 __label__organization__artisjus 0.00691384 __label__koncertszervezés 0.0047652 __label__person__fischer@@iván 0.00461957 __label__organization__budapesti@@tavaszi@@fesztivál 0.00395541 $$$ __label__zene __label__kultúra __label__kultúrafinanszírozás geography__magyarország organization__nemzeti@@filharmonikusok genre__hír year__2000 $$$ Levizsgázott zenészek $$$ Levizsgázott zenészek Nem enyhül a feszültség a Nemzeti Filharmonikusoknál (NF) azt követően, hogy a múlt héten közzétették a Nemzeti Kulturális Örökség Minisztériumának rendelete alapján egyenkénti meghallgatással lezajlott vizsga eredményét. A megméretésre ítélt 101 zenészből 60 az előírt minimum alatt teljesített. Kiss József oboista a zenészek érdekképviselőjeként a HVG-nek elmondta, az NF zenészeinek többsége szerint a minősítésnek ezzel a rendszerével a világ bármely zenekara ezt a bukási arányt produkálta volna. A színvonalmérésre Kocsis Zoltán zeneigazgatónak a zenészek felkészültségét és munkamorálját érintő kifogásai nyomán, valamint arra hivatkozva került sor, hogy a kultusztárca bevallott célja az NF világszínvonalúra emelése. Ehhez a jövő évadtól a minisztérium megháromszorozza a zenekar állami apanázsát. Ebből az 1,25 milliárd forintból a muzsikusok havi bruttó átlagfizetését 125 ezer forintról 344 ezerre emelik, amihez havi 7300-87 000 forint minőségi pótlék járulhat. „Egyelőre pontosan az sem tudható, hány állás üresedik meg a zenekarnál” - közölte a HVG érdeklődésére Kovács Géza igazgató, aki két tucatra becsüli a távozók számát. Hozzátette: arra számít, hogy a szakszervezet és a közalkalmazotti tanács hathatós érdekvédelmet lát majd el az elbocsátások kapcsán. A zenekar jövőbeni létszámát a fenntartó kultusztárca 99 főben határozta meg. A megüresedett állásokra nyilvános próbajátékot hirdetnek, amelyen a most „megbukott” zenekari tagok is részt vehetnek. Mindenesetre a HVG értesülései szerint Kocsis Zoltán a Budapesti Fesztiválzenekarnál már megkeresett muzsikusokat, felajánlva nekik az álláslehetőséget.