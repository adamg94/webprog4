__label__művészet 1.00001 __label__képzőművészet 0.998726 __label__festészet 0.228166 __label__kultúra 0.0550153 __label__fotóművészet 0.0384762 __label__iparművészet 0.00807199 __label__múzeum 0.00408014 __label__táncművészet 0.00146506 __label__szobrászat 0.0010105 __label__üvegipar 0.00071967 $$$ __label__művészet 1.00001 __label__geography__magyarország 1.00001 __label__geography__budapest 1.00001 __label__képzőművészet 0.999664 __label__geography__szentendre 0.294225 __label__organization__ludwig@@múzeum@@(budapest) 0.250923 __label__organization__iparművészeti@@múzeum 0.140346 __label__festészet 0.129413 __label__fotóművészet 0.119213 __label__iparművészet 0.0758682 $$$ __label__fotóművészet __label__művészet geography__budapest geography__magyarország person__díner@@tamás person__szipál person__martin organization__szent@@lukács@@galéria genre__ajánló genre__hír year__2016 $$$ KIÁLLÍTÁS + NYUGODT PILLANATOK, Hétszáz csapás $$$ KIÁLLÍTÁS + NYUGODT PILLANATOK Hétszáz csapás Meghitten várakoznak csendéletei, az életből ellesett pillanatok az egykori kápolna keskeny terében: Szabó Lőrinc íróasztala, a zöld levelekkel egybefényképezett két fehér szék, egy velencei kőhíd karfája, a kalapos nő, aki magányosan néz ki egy római kávézó ablakán. Díner Tamás kiállításával barátja és művésztársa, Martin Szipál előtt tiszteleg, aki idén tavasszal, 92 évesen hunyt el. A szabadúszóként megannyi újságban, kulturális folyóiratban publikáló, 70 éves fotóművész könnyedséggel komponálja képeit, a világos és a sötét felületek arányát, miközben láttatni képes az érzékelés határain túli mélységeit. Érzékeny művész, akinek bensőséges viszonya van a valósággal. Ezúttal nem gyűjteményes kiállítása látható – azokból volt több is az elmúlt évtizedekben a tihanyi apátságtól a Müpáig –, hanem látszólag egyszerűnek tűnő képbemutató. Legendás portréi most otthon maradtak, hogy ezúttal csak az érzelmeknek, a hangulatoknak nyisson utat a sajátos térben. A Hétszáz csapás kiállításcím arra utal, hogy a Lukács fürdő uszodájában naponta ennyit teljesít az alkotó. Szent Lukács Galéria, szeptember 30-áig
__label__földgázkitermelés 0.228166 __label__energiaipar 0.129413 __label__bányászat 0.00832578 __label__földgázpiac 0.00832578 __label__vízi@@energia 0.00160785 __label__hulladék 0.00151118 __label__fémipar 0.00146506 __label__faipar 0.00125484 __label__teherautógyártás 0.00117951 __label__áruszállítás 0.00114357 $$$ __label__geography__oroszország 1.00001 __label__energiaipar 0.562187 __label__földgázkitermelés 0.160276 __label__organization__gazprom 0.144159 __label__földgázpiac 0.132974 __label__áruszállítás 0.0244331 __label__energiaellátás 0.0136468 __label__logisztika 0.00507033 __label__geography__kazahsztán 0.00507033 __label__organization__naftogaz 0.0047652 $$$ __label__olajipar __label__ipar __label__földgázkitermelés __label__földgázpiac __label__energiaipar geography__oroszország organization__gazprom organization__vosztokgazprom genre__cikk genre__keretes author__vida@@lászló year__2001 $$$ Úton hazafelé $$$ Úton hazafelé A 38,37 százalék erejéig az orosz állam tulajdonában lévő Gazprom igazgatósága első ránézésre jól sáfárkodott a részvényesek pénzével, amikor 1999 áprilisában döntött a gázipari óriás tevékenységének kiszélesítését 15, energetikai szempontból fejletlen szibériai régióban „koordinálni” hivatott Vosztokgazprom létrehozásáról. Az elhatározást tett követte, és 1999 júliusában az addig kéttagú kft-ként működő Vosztokgazprom a tulajdonosok részesedésének megőrzésével rt-vé alakult. Ily módon az 1 millió rubeles (1 rubel = 10,2 forint) alaptőke 51 százalékát az utóbb a Jukosz olajtársaságba beleolvadt Vosztocsnaja nyeftyjanaja kompanyija és a Gazprom által 1995-ben alapított, mára csődeljárás alá vont Tomszgazhoz kötődő Podrjadnaja direkcija AO Tomszkgaz (PDT) nevű, Anatolij Gadzikovszkij és Jevgenyija Zsoltobrjuhova magánszemélyek tulajdonában lévő részvénytársaság jegyezte le, míg 49 százalék a budapesti Általános Értékforgalmi Bank Rt.-é (ÁÉB) lett. A Vosztokgazprom igazgatótanácsában (it) a vezérigazgatónak kinevezett Szergej Zsvacskin és Megdet Rahimkulov, az ÁÉB elnök-vezérigazgatója mellett a Gazprom két nagyágyúja, Pjotr Rogyionov elnökhelyettes és Bogdan Budzuljak it-tag kapott helyet. Ugyanakkor az orosz tőkepiaci felügyelet (FKCB) adatbázisa szerint a Gazprom csak a tavalyi második negyedéves beszámolójában tüntette fel először 51 százalékos leányvállalatai között a Vosztokgazpromot, amelyről egyébként az ÁÉB 2000. évi nyilvános beszámolójában egy sor sem olvasható. Pedig nem akármilyen cég a Vosztokgazprom. Három közös vállalat alapításáról és egy Kínát északnyugat-délkelet irányban átszelő, 4200 kilométeres gázcsővezeték első szakaszának építéséről folytatott tárgyalásokat május elején a kínai állami olajtársaság (China National United Oil Corp.) alelnöke által vezetett küldöttség a nyugat-szibériai Tomszkban székelő Vosztokgazprom képviselőivel. A felek megállapodtak arról, hogy munkacsoportokat állítanak fel, amelyek megvizsgálják három - egy oroszországi, egy kínai és egy harmadik, valamely ázsiai, csendes-óceáni országban bejegyzett - közös vállalat alapításának a feltételeit és mechanizmusát. A Vosztokgazprom sajtószolgálatának közlése szerint a kínaiak kifejezték érdekeltségüket abban, hogy az orosz partnert bevonják az úgynevezett nyugati gázfolyosó építésébe, amely az elképzelés szerint a többségében moszlim ujgurok lakta északnyugat-kínai Hszincsiang tartományban, a Tarim folyó mentén feltárt gázlelőhelyet kötné össze nyolc tartományon keresztülhaladva Sanghajjal. Az smi.ru orosz internetes hírügynökség értesülése szerint a Vosztokgazprom észak felől - Mongólia megkerülésével - csatlakozna rá egy leágazással a Kínában fektetendő gázvezetékre. Ennek szükségességét a Vosztokgazprom szakemberei azzal az érveléssel támasztják alá, hogy a Tarimnál fellelt földgáz (évi 2 milliárd köbméter) önmagában nem lesz elegendő az építendő nagynyomású vezeték gazdaságos kihasználásához (ehhez legalább évi 5 milliárd köbméter gázt kell szállítani rajta). Az üzleti tervek szerint a 24 leányvállalatot egyesítő Vosztokgazprom holding hét-nyolc év alatt 45-50 milliárd köbméterre kívánja növelni éves földgázkitermelését, emellett 11 millió tonna kőolaj és 5 millió tonna gázkondenzátum felszínre hozását irányozza elő, s egyidejűleg évi 10 milliárd köbméter földgáz exportálására készül. Szakértők becslése szerint 2015-re a Vosztokgazprom gáztermelése a Tomszk, Krasznojarszk és Irkutszk megyei, valamint a jakutföldi lelőhelyek kiaknázásával elérheti az évi 80 milliárd köbmétert is. Az Obba ömlő Vaszjugan folyó mentén az iparszerű kitermelésre éppen két éve megnyitott, idáig összesen félmilliárd dollárnyi befektetést felemésztő mildzsinói földgázmező a Vosztokgazprom előrejelzése szerint már az idén is mintegy 4,5 milliárd köbméter gázt ad, s a következő lelőhely üzembe helyezésével jövőre már 6 milliárd köbmétert céloznak meg. Kemerovo megyéhez kötődik a Vosztokgazprom egy másik ígéretesnek látszó projektje: a Kuznyecki-medence kőszénmezőin amerikai technológiával metángázt akarnak bányászni; a 600-700 millió dolláros (1 dollár = 297,79 forint) ráfordítást igénylő beruházás nyomán állítólag évi 17-20 milliárd köbméter metánt lehet majd felszínre hozni. Nyersanyagbázisának növelésével egyidejűleg feldolgozókapacitását is bővíti a Vosztokgazprom. Befejezéshez közeledik a Kelet-Oroszországban monopolhelyzetben lévő tomszki metanolgyár 10 millió dolláros rekonstrukciója, aminek eredményeként az üzem évi 700 ezer tonna metanolt állít majd elő. Tavaly szeptemberben a Vosztokgazprom megállapodott a Kemerovo megyei hatóságokkal egy évi félmillió tonna cseppfolyós gáz előállítására alkalmas gázfeldolgozó üzem felépítéséről is Proszkokovóban; most folyik a műszaki tervek egyeztetése. Párhuzamosan a Vosztokgazprom mintegy 300 millió dollárt invesztált a Tomszk és Altaj megyei gázelosztó hálózat és gázszolgáltató rendszer fejlesztésére. A Vosztokgazprom aktív tevékenysége e két régióban feltehetően összefügg a kínai export lehetőségével, hiszen az építés alatt álló Barnaul-Bijszk-Gorno-Altajszk nagynyomású csővezetéket alkalomadtán már csak 500 kilométerrel kell meghosszabbítani a kínai határig. Márpedig mint Gennagyij Kraszovszkij, a moszkvai Nikoil befektetési bank elemzője a HVG-nek kifejtette, az ázsiai gázpiac az európaihoz képest tetemes extraprofittal kecsegtet: míg a Gazprom hagyományos nyugat-európai vásárlóitól ezer köbméterenként 40-45 dollár tiszta hasznot zsebel be, Kína, Dél-Korea és Japán esetében ez az összeg 60-65 dollárt is kitehet a jelenlegi 120-130 dolláros átlagos exportár mellett. VIDA LÁSZLÓ (Moszkva)
__label__irodalom 1.00001 __label__művészet 0.968866 __label__kultúra 0.705795 __label__színház 0.0145136 __label__szexualitás 0.0145136 __label__történelem 0.0136468 __label__fordítás 0.00713143 __label__humor 0.00670285 __label__életmód 0.0042088 __label__sajtótörténet 0.0042088 $$$ __label__irodalom 1.00001 __label__geography__magyarország 1.00001 __label__művészet 0.995255 __label__kultúra 0.718604 __label__szexualitás 0.0236995 __label__person__józsef@@attila 0.0203424 __label__történelem 0.0203424 __label__person__déry@@tibor 0.0136468 __label__person__molnár@@ferenc 0.0132328 __label__person__babits@@mihály 0.0124417 $$$ __label__irodalom geography__magyarország genre__cikk author__sindelyes@@dóra year__2002 $$$ MAGYAR SZERZŐK FIATAL ARÁI, Ifjú szívekben éledeznek $$$ MAGYAR SZERZŐK FIATAL ARÁI Ifjú szívekben éledeznek A 92 éves Faludy György költőre és 27 éves hitvesére bőségesenszór hol elismerő, hol sokféle motivációjú feddő kritikát az irodalmi és a közélet. A Villon-fordításaival eleve botránnyal az irodalmi életbe lépő költő számára aligha újdonság ez az állapot. Miként az elmúlt 150 év irodalmának több magyar jelese is megélt hasonlót. „Én a költők számára halhatatlan ifjúságról álmodom, és Jókai egyike azoknak a keveseknek, akik ezt az álmot valóra váltják, mivelhogy a maga hetvenöt esztendejéhez félelem nélkül hozzá merte adni egy szeretett teremtés húsz esztendejét.” A francia regényíró híresség, Emile Zola nyilatkozott ekként magyar pályatársának védelmében 1899. december 5-én a Pesti Hírlap hasábjain. A francia, aki máskor már bizonyította, hogy hajlandó tollal harcba szállni általa fontosnak ítélt társadalmi ügyekben, ezúttal a 13 évi özvegységének véget vető pályatárs védelmében szállt síkra. Az általa is szívesen olvasott magyar írófejedelem ugyanis alig pár hónappal azután, hogy feleségül vette a nála 55 évvel ifjabb, egyszerű származású, színészi pályája kezdetén (és egyszersmind végén is) álló Nagy Bellát, botránykővé lett mind családja, mind nem kevés korábbi lelkes olvasója körében. Ami a családot illeti: az író első feleségének, a nála nyolc esztendővel idősebb színésznőnek, Laborfalvi Rózának házasságon kívül született gyermekétől származó lánya és annak férje, a történelmi témákban felkapott piktor, Feszty Árpád a házasság hírére elmeorvost küldött Jókaira, a korát tekintve is vegyes párost pedig nászútjukon végig magándetektívek figyelme kísérte. A publikum is nehezen dolgozta fel az akkor már nemzeti intézménynek számító alkotó fellángolását: füttyszó fogadta, amerre az ifjú pár megfordult, Nagy Bella ellen pedig még két évvel az esküvő után is tüntettek a pozsonyi színházban, megakadályozva ottani fellépését. Az író regényeit bojkottálták, a Pesti Hírlap - noha Zola nyilatkozatát még lehozta - húszéves munkatársi viszony után utat mutatott kegyvesztett szerzőjének. Harcosan liberális szemmel, tehát egészen másként látta ezt az utóbb némileg hasonló problémával küszködő, akkor 25 éves Ady Endre, aki az 1902-ben Nagyváradra látogató házaspárt köszöntve azt írta Belláról, hogy „abban a percben, mikor Jókai Mórné lett, Hungáriává lett. A mi jóltevőnkké, a mi nemtőnkké, aki boldoggá tette a legkülönbet a mi fajtánkból.” De még a liberális front is megosztott volt: Fényes László újságíró nem sokkal az író halála után, 1904-ben kiadott, Jókai Mór utolsó évei című riportkötetében a házaspár egykori cselédeit is megszólaltatva megrendítőre hangszerelt történetet adott elő Jókai éheztetéséről. Mi több, a francia társalkodónő, egy bizonyos Staar Alice közlése alapján az író olyasfajta lelki bántalmazásáról is beszámol, miszerint a fiatal nej „vén trotlinak” mondta hajlott kora ellenére szerelembe esett urát. Mindezt állítólag még „mars be a szobádba” és az esetleges tiltakozás esetén „kuss”, illetve „hallgass, mert leköplek” kitételekkel is tetézve. Igaz, épp ezzel egy időben született egy - éppen a fentieket cáfolandó - ellenpamflet Hiénák Jókai sírján címmel, melyben Vészi József, a Budapesti Napló című szabadelvű napilap alapítója, Jókai szerelmes soraival bőségesen dokumentálva, mintafeleségként mutatta be a Jókait egyébként 43 évvel túlélő, 1945 után még Londonba távozó Nagy Bellát. Az utókor ma már nem tud igazságot osztani - vallja be Kelecsényi László, a nemrégiben megjelent, Rózától Belláig - Jókai szerelmei című könyv szerkesztője. Ő egyébként a kortársak szemében extrémnek ítélt korkülönbségen túl az ara - a társadalmi megítélésben akkoriban korántsem magasra értékelt - színészmesterségében és zsidó származásában is látja a kortársak jelentős, mondjuk így, tartózkodását. A nemzeti kincsként kezelt Jókai ügye mellett szinte eltörpült a kortárs romantikus költő Vajda János ugyancsak a korkülönbség okán különösnek mondott házassága. Az 53 éves poétát a pesti korzón ismertette össze egy újságíró barátja a kispolgári származású, ugyancsak 20 éves Bartos Rózával. A költő gyors szerelemre gyulladt az ifjú teremtés iránt, akiről viszont csak a házasság után derült ki, hogy a nagy sietségben elfelejtett beszámolni dajkaságban nevelkedő gyermekéről. A hölgy „tisztaságáról” korábban nyilván másként gondolkodó Vajda mindjárt másképp látta a „leányzó fekvését” - s ugyancsak poétikusan forró első hevületében magától Simor Jánostól, az esztergomi érsektől kérte a házasság felbontását. A szomorú történet akkortól a korabeli „bulvár” pletykatémája lett: hol az, hogy a költő a „házasság el nem hálása” okán kérte a szétválasztást, hol pedig az, hogy Bartos Róza azért perelte férjét, mivel az állítólag kettétörte a sétapálcáját a fején. A frigy aztán - a feleség házastársi hűségének megszegése okán - végül csak felbontatott. A furcsa szerelmi közjátékban Bartos Róza csak erős ellenszélben vívhatott a maga vélt igazáért. Bizonyítja ezt az is, hogy Egy sokat emlegetett házasság meztelen igazsága alcímmel írt emlékiratára 1983-ban, majd száz évvel megírása után akadt csak kiadó. Szemző Piroska irodalomtörténész, a kézirat sajtó alá rendezője szerint ugyanis Rózának az éterien tiszta Gina-verseket alkotó „nagy költő ellenfeleként” annak idején egyszerűen esélye sem volt, hogy a maga verzióját - szó, ami szó, meglehetősen hajmeresztő történetekről van szó - a nyilvánosság előtt képviselhesse. Az irodalomtörténész mindenesetre hiába járt utána a megadott hivatalokban és temetőkben, semmilyen bizonyítékot nem talált például Róza azon állításaira sem, miszerint egy évvel a költőtől való különköltözése után ikreket szült, s azokat pár hónapos korukban Vajda egy dührohamában megölte volna. A horror után jó tudni, hogy a hazai irodalmi berkekben olyan nász is köttetett, melyet a nagy korkülönbség ellenére még évek múltán is ünnepeltek. Igaz persze, a 26 év korkülönbség az akkori értékítélet szerint már korántsem volt oly erkölcstelennek mondható. Az ara is abszolút jó házból származott, nem volt köze a színpadhoz, és balkézről való gyermeket sem tudott felmutatni. A 17 éves Csajághy Laurát Vörösmarty Mihály 26 év „többlettel” kérte meg 1843-ban, és a leány - miként arról a kortárs irodalomtörténész Gyulai Pál 1879-ben íródott, Vörösmarty életrajza című könyvében megemlékezik - egyáltalán nem törekedett költőné vagy törvényesített múzsa lenni. Ellenkezőleg: éppen hogy környezete igyekezett rábeszélni őt a költőre. Vachott Sándor költő felesége például így unszolta: „Még ha saját boldogságodat áldozád is fel érte - az ő nevével együtt a tiéd is halhatatlan leend.” Míg Laurát kapacitálni kellett, Ady Endre Csinszkája, alias Boncza Berta jó fél évszázaddal később, 16 évesen kezdte ostromolni leveleivel a nála csupán 18 évvel idősebb, ám szerelmi és más élettapasztalások okán a közvélemény szemében lényegesen korosabbnak tartott, 34 éves költőt. Ami négy évre rá, 1915-ben házasságba torkollott - annak ellenére is, hogy Boncza Miklós, a lány apja kijelentette: egy szem lánya az ő életében nem lesz a „vérbajos naplopó” felesége. Egyébként meg úgy is lőn: az apa a házasság előtt hirtelen elhalálozott. A kortárs barátok viszont, ha furcsállották is, de örvendtek az addig viharos életet élő poéta ilyetén való révbe érésének. Így gondolja legalábbis a „civilben” elmeorvos Benedek István Ady Endre szerelmei és házassága című könyvében. Szerinte például Hatvany Lajos - Ady és a Nyugat mecénása - üdvözölte a betegeskedő költő mellé szegődött „úri ápolónőt”, akinek négy évig vezetett kúráját persze nem mindenki látta hibátlannak. Igaz, a fő kritikusok többnyire éppen Ady exmúzsái - például a róla vagy egy tucat könyvet közreadó Dénes Zsófia - voltak. Utóbbi például nem mulasztotta el a költőnek az ifjú nej által karbantartott betegszobáját elhanyagoltnak láttatni. Egészen más miatt okozott némi társasági felfordulást a 20. századi modern magyar próza egyik fő idoljának tartott Krúdy Gyula egy nála ifjabb asszonnyal kötött házassága. A húszévnyi korkülönbség akkortájt az ő esetében sem számított volna különösen soknak. Még csak az író előző, noha éppen egy évtizeddel korosabb Spiegler Bella lektűrírónővel kötött házasságának felbomlása sem keltett különösebb visszhangot. A botrány amiatt tört ki, hogy az ifjú feleségjelölt Krúdy előző szeretőjének a leánya volt, és a mama maga is igencsak rossz néven vette a melegderékalj-váltást. Szemmel láthatóan az író előző házasságából született gyerekek is nehezteltek. Közülük Péter, utóbb megírva apja élettörténetét, az illusztrációként mellékelt családfáról egyszerűen lefelejtette Várady Zsuzsát és gyermekét - az író emlékének ápolásáért utóbb sokat fáradozó Krúdy Zsuzsát. Nemi gerjedelem, mondják az ilyesfajta (és mint az említett példák is mutatják: olykor házasságba is torkolló) fellobbanásairól a minduntalan felháborodó kortárs irigyek, a választottak motívumait pedig holmi feltűnési vágyként, netán anyagi számításként értékelik. Cséve Anna irodalomtörténész, a Petőfi Irodalmi Múzeum munkatársa, a még publikálatlan Móricz-napló sajtó alá rendezője viszont megértőbb: „A szépség utáni vágy mellett - ha már alkotó emberről van szó - ugyanolyan hangsúlyos az élménygyűjtés is, hiszen az öregedő író egy fiatalabb generáció tagja mellett élve egy másfajta életstílusról, világnézetről kap közvetlen benyomásokat.” Szerinte például Móricz Zsigmond talán nem (vagy nem úgy) írta volna meg az Árvácskát, ha 1936 szeptemberében nem fut össze az akkori Ferenc József - ma Szabadság - hídon a regény modelljével, a 20 éves, naplójában Csibének nevezett Litkei Erzsébettel. Az éppen aktuális házasságában sem boldog író három hónappal megismerkedésük után mindmáig kiadatlan naplójában azt írja ugyan, hogy „nem feleségnek, de még barátnőnek sem való ez a túl fiatal proli lány: ellenben informátornak megbecsülhetetlen”, ám a valóság - derül ki a naplóból - ennél sokkalta bonyolultabb volt. Látta ezt az író környezete is. Az írót is fényképező Kálmán Kata fotós, akit Móricz megkért Csibe megörökítésére is, még kéziratban lévő naplójában ekként rögzítette benyomásait a férfi és a lány viszonyáról: „Apainak alakoskodta, mikor a legnyilvánvalóbban nem volt az. S bár az egész város beszélt róla, ő talán még önmagának sem vallotta be.” Móricz persze a maga naplójának, igenis, sok mindent bevallott: eltartotta, taníttatta a lányt. Akiben aztán 1937 tavaszán csalódott. Talán nem is erkölcsileg - bár kiderült, a „tisztának” vélt Csibének már kétéves, házasságon kívül született fiúgyermeke növekedett vidéken -, hanem a maga emberismeretében. A lány mindazonáltal nem esett ki a móriczi fészekből, sőt 1941-ben az író örökbe fogadta Erzsébetet és fiát is. Amit a család, a három Móricz lány „elnézően” nyugtázott. Akárcsak a környezet és még inkább a jótékony irodalomtörténet. És amikor már azt hihette volna az ember, ilyesmi aligha érdekel bárkit is, jött az irodalomba már annak idején is „nemi” skandalummal, Francois Villon balladáinak szabad szájú átfordításával az 1930-as években berobbanó Faludy György 65 éves rekord-korkülönbségű frigye Kovács Fanny költőnővel. A kortársak (egy része) ezúttal is hajlamos elvesztett ítélőképességről, ingatlanszerzésről meg holmi jogdíjutódlásról értekezni. Ám a páros együtt fényképezkedése egy mondén magazinban és prózai lakásvitájuk a bürokráciával egy már tulajdonuknak érzett nemzeti ajándék lakás ügyében legfeljebb a csacsogó felszín. A mély meg - tudjuk egy másik költőkollégától - rendszerint hallgat. SINDELYES DÓRA
__label__belpolitika 0.998022 __label__köztársasági@@elnök 0.855861 __label__politika 0.0251888 __label__gazdagok 0.00691384 __label__szegénység 0.00176461 __label__politikusok@@jövedelme 0.00146506 __label__történelem 0.000949944 __label__élelmiszerpiac 0.000814086 __label__királyság 0.000742181 __label__földtulajdon 0.000676702 $$$ __label__belpolitika 1.00001 __label__királyság 0.44554 __label__köztársasági@@elnök 0.430157 __label__geography__afrika 0.294225 __label__politika 0.164526 __label__geography__etiópia 0.152042 __label__person__mandela 0.152042 __label__person__nelson 0.0953595 __label__geography__kazahsztán 0.063725 __label__geography__zimbabwe 0.0488678 $$$ __label__belpolitika __label__kiadatás __label__menekültek geography__etiópia geography__zimbabwe person__mengisztu@@hailé@@mariam genre__cikk genre__keretes year__2012 $$$ Mészáros menedékben $$$ Mészáros menedékben Túlélte utódját, Meles Zenawi etióp elnököt Mengisztu Hailé Mariam egykori diktátor, aki 1991 óta jómódban él Zimbabwéban, ahol családtagjaival együtt menedékjogot kapott. A vörös terrorja során tízezrek életének kioltásáért felelős, jelenleg 75 éves Mengisztu – ahogy egykori hazájában nevezik: az „addiszi mészáros” – Robert Mugabe zimbabwei elnök barátjaként élvezi a dél-afrikai ország vendégszeretetét. Meles éveken át próbálta elérni a kiadatását – távollétében népirtás vádjával életfogytig tartó börtönre ítélték –, de az Etiópiát egy kommunista junta fejeként 1974-től 1991-ig irányító Mengisztu soha nem került bíróság elé. A volt etióp diktátor Zimbabwéban sem kedvelt, 2005-ben rávette Mugabét, hogy számolja fel a nyomornegyedeket, mert azok lázadások csírái lehetnek. A terv végrehajtása során 700 ezer ember vált földönfutóvá. Néhány éve Mengisztu hararei villájából a Mazowe-völgyben egy luxusfarmra költözött. A nyilvánosság elől gyakorlatilag eltűnt vendég sorsa bizonytalanná válhat, ha elveszti a betegeskedő Mugabe oltalmát.
__label__országgyűlési@@választás 0.999206 __label__kormányalakítás 0.384922 __label__belpolitika 0.122533 __label__országgyűlés 0.00171072 __label__nacionalizmus 0.000617076 __label__történelem 1e-05 __label__társadalom 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__országgyűlési@@választás 0.984104 __label__belpolitika 0.803184 __label__geography__bulgária 0.187143 __label__person__sztojanov 0.0209742 __label__person__zsan 0.0209742 __label__person__videnov 0.0209742 __label__person__dodik 0.0197291 __label__person__petru 0.0149671 __label__kormányalakítás 0.0140736 __label__organization__román@@nemzeti@@egységpárt 0.0136468 $$$ __label__országgyűlési@@választás geography__bulgária organization__bolgár@@szocialista@@párt organization__demokratikus@@erők@@szövetsége@@(bulgária) genre__hír year__1994 $$$ BULGÁRIA: GYŐZÖTT A BALOLDAL $$$ BULGÁRIA: GYŐZÖTT A BALOLDAL Elsöprő győzelmet aratott a vasárnapi parlamenti választáson a Bolgár Szocialista Párt (BSZP): a szavazatok 44 százalékát kapta meg, és a hasonló fölénnyel megnyert 1990. évi első többpárti parlamenti választások után négy évvel valószínűleg ismét abszolút többséget szerzett a parlamentben. Az egykori demokratikus ellenzéket tömörítő, a jelenlegi államfőt, Zselju Zselevet adó Demokratikus Erők Szövetsége (DESZ) 24 százalékot kapott, s így a tucatnyi politikai szerveződésből álló – az 1991-es előrehozott választásokon győztes, s 1992-ig koalícióban kormányzó – párt továbbra is ellenzékben marad. A bolgár törvényhozás harmadik ereje – s mint ilyen, eddig a BSZP és a DESZ között a mérleg nyelvének szerepét betöltő – a török kisebbség pártja, a Mozgalom a Jogokért és a Szabadságért a szavazatok 5,4 százalékát szerezte meg. Új szín a szófiai parlamentben a DESZ-ből kivált Népi Szövetség, amely a voksok 6,1 százalékát kapta, és a bekerüléshez előírt 4 százalékos küszöböt éppenhogy elért Bolgár Üzleti Blokk, amely a vállalkozókat tömöríti. A miniszterelnöki posztra Zsan Videnov, a BSZP elnöke a legesélyesebb.
__label__integráció 1.00001 __label__agrárkereskedelem 0.00735583 __label__mezőgazdaság 0.000742181 __label__pénzügy 0.000440557 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__geography__európai@@unió 1.00001 __label__geography__magyarország 1.00001 __label__integráció 1.00001 __label__geography__eu@@tízek 0.0203424 __label__organization__eurobarometer 0.0140736 __label__agrárkereskedelem 0.0132328 __label__agrárexport 0.00182021 __label__geography__luxemburg 0.00125484 __label__organization__pew@@research@@center 0.000765406 __label__organization__efta 0.000636334 $$$ __label__integráció geography__európai@@unió geography__magyarország genre__táblázat year__2001 $$$ Az Európai Unióba való belépés támogatása, illetve a csatlakozás lehetséges fejleményeinek elfogadása százfokú skálán $$$ Az Európai Unióba való belépés támogatása, illetve a csatlakozás lehetséges fejleményeinek elfogadása százfokú skálán Táblázat: 1996 1999 2001 Magyarország csatlakozna az Európai Unióhoz 71 75 70 A magyar vállalatoknak alkalmazkodniuk kellene a szigorú európai élelmiszerszabványokhoz 72 73 70 A magyar vállalatoknak a hazai piacon is versenyezniük kellene a jó minőségű nyugat-európai termékekkel 67 76 66 Néhány éven belül megszűnne a forint, és Magyarországon bevezetnék az eurót 52 64 53 Az EU tagállamaiból bárki szabadon vállalhatna munkát Magyarországon 41 54 52 Az EU tagállamaiból bárki szabadon vásárolhatna ingatlant és termőföldet Magyarországon 24 28 31 Forrás: Medián
__label__tudomány 1.00001 __label__történelem 0.912446 __label__kultúra 0.835494 __label__kitüntetés 0.51563 __label__nobel-díj 0.414909 __label__építészet 0.187143 __label__zene 0.0758682 __label__fizika 0.0695518 __label__matematika 0.0534133 __label__kémia 0.0518555 $$$ __label__tudomány 1.00001 __label__geography__magyarország 1.00001 __label__organization__mta 0.990302 __label__person__sándor@@iván 0.962683 __label__kitüntetés 0.939923 __label__építészet 0.919653 __label__person__szociográfus) 0.737168 __label__person__szabó@@zoltán@@(író 0.737168 __label__person__vasarely 0.699264 __label__organization__l'harmattan@@kiadó 0.622469 $$$ __label__kitüntetés __label__művészet __label__tudomány geography__magyarország organization__magyar@@corvin-lánc@@testület genre__cikk genre__keretes year__2016 $$$ Az újjáalapított Corvin-lánc volt és jelenlegi tagjai $$$ Az újjáalapított Corvin-lánc volt és jelenlegi tagjai Jelenlegi tagok: – Bor Zsolt lézerfizikus – Jelenits István piarista szerzetes – Kallós Zoltán néprajzkutató – Lovász László matematikus, az MTA elnöke – Lukács János történész – Marton Éva opera-énekesnő – Oláh György Nobel-díjas kémikus – Vizi E. Szilveszter agykutató, az MTA korábbi elnöke Elhunyt tagok: – Balogh János ökológus – Kocsis Zoltán zongoraművész – Lámfalussy Sándor közgazdász – Makovecz Imre építész – Nemeskürty István irodalomtörténész – Szabó Magda író – Szokolay Sándor zeneszerző – Teller Ede fizikus – Zsigmond Vilmos Oscar-díjas operatőr
__label__színház 1.00001 __label__művészet 0.99479 __label__kultúra 0.129413 __label__humor 0.00971848 __label__temetkezés 0.00182021 __label__opera 0.0010105 __label__rongálás 0.000440557 __label__társadalom 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__színház 1.00001 __label__művészet 0.999491 __label__geography__budapest 0.991163 __label__organization__nemzeti@@színház 0.0926978 __label__organization__örkény@@színház 0.0518555 __label__organization__pesti@@színház 0.0408557 __label__person__móricz@@zsigmond 0.0302246 __label__organization__átrium@@film-színház 0.028446 __label__person__gothár@@péter 0.019134 $$$ __label__művészet __label__színház __label__történelem geography__magyarország genre__ajánló genre__hír year__2010 $$$ Színház + bonckés, Magyar ünnep $$$ Színház + bonckés Magyar ünnep „Mire föl sértegeti embertársainak legszentebb, zsigeri érzelmeit?” – vonja kérdőre az előadás egyik szereplője a másikat. Azt, aki szerepe szerint nem átallja 1940-ben népszórakoztató cirkusznak titulálni Erdély visszacsatolását, s az ezeréves magyar álomról, Trianon revíziójáról szónoklót arra is gúnyosan emlékezteti, hogy az ország-visszagyarapítás ideája legfeljebb húszesztendős múltra tekinthet vissza. A magyar történelem 1940-ben kezdődött hét sűrű esztendejében játszódik Závada Pál Magyar ünnep című, a Nemzeti Színház meghívásos pályázatára írt színdarabja, amely parodisztikus kabaréjelenetekből, kis- és nagymonológokból katartikus zenés drámává állt egybe. Alföldi Róbert sokkoló és provokáló rendezésében valóban semmi sem szent, leginkább minden álszent, „a mi romlott üszkös magyar lelkünk” kerül színpadi bonckés alá. Zavarba ejtő a szembesítés: „mi”, vagyis az országlakók együtt voltunk-vagyunk ádáz üldözők és üldözöttek, szerepeink, ahogy diktált gyilkos ideológiáink is gyakran cserélődnek. S akit csak a lelkiismerete vezet, attól a mindenkori verőlegények csupán azt kérdezhetik: „Te sose tudsz nyugton maradni?! Akármi van, te nem férsz a bőrödbe?” A megbicsaklott XX. századi történelem tömény, lenyűgözően eklektikus színpadi kavalkádját, haláltáncát – melyben a nyolc főszereplő színész mellé a rendező ugyanilyen létszámú, a görög sorstragédiákból ismert kart szerződtetett – Bella Máté fiatal komponista izgalmasan zaklatott szerzeményei teszik még emlékezetesebbé. Nemzeti Színház
__label__belpolitika 0.212079 __label__kultúra 1e-05 __label__társadalom 1e-05 __label__pénzügy 1e-05 __label__külpolitika 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__belpolitika 0.998412 __label__geography__ausztria 0.996633 __label__geography__európai@@unió 1e-05 __label__politika 1e-05 __label__geography__usa 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__belpolitika __label__elnökválasztás __label__pártpolitika __label__történelem geography__ausztria person__van@@der@@bellen person__alexander genre__címlapsztori genre__grafikon year__2016 $$$ Osztrák elnökválasztási eredmények (százalék) $$$ Osztrák elnökválasztási eredmények (százalék) 16220091.pdf
__label__gazdaság 1.00001 __label__agrárkereskedelem 1.00001 __label__kereskedelem 1.00001 __label__mezőgazdaság 1.00001 __label__agrárpolitika 0.989358 __label__szabadkereskedelem 0.384922 __label__gyümölcspiac 0.090103 __label__felvásárlási@@ár 0.0695518 __label__növénytermesztés 0.0433758 __label__agrárexport 0.0408557 $$$ __label__mezőgazdaság 1.00001 __label__gazdaság 1.00001 __label__kereskedelem 1.00001 __label__agrárkereskedelem 0.998643 __label__agrárpolitika 0.766304 __label__organization__wto 0.685959 __label__szabadkereskedelem 0.0209742 __label__person__szupacsaj@@panicspakdi 0.019134 __label__növénytermesztés 0.00539494 __label__felvásárlási@@ár 0.00447838 $$$ __label__agrárkereskedelem __label__agrárpolitika __label__állami@@támogatás __label__kereskedelem geography__európai@@unió organization__wto genre__hír year__2008 $$$ az agrárkereskedelem liberalizációja $$$ Agrártámogatásai 60 százalékos csökkentését ajánlja az EU a Kereskedelmi Világszervezet (WTO) égisze alatt folyó dohai tárgyalási forduló újabb szakaszában. A megbeszélések célja az agrárkereskedelem liberalizációja.
__label__önkormányzat 1.00001 __label__politika 1.00001 __label__helyhatósági@@választás 0.985053 __label__közigazgatás 0.808077 __label__belpolitika 0.672342 __label__önkormányzati@@vagyon 0.27514 __label__országgyűlés 0.233716 __label__országgyűlési@@képviselő 0.0980893 __label__politikusok@@jövedelme 0.0780882 __label__helyi@@népszavazás 0.063725 $$$ __label__geography__magyarország 1.00001 __label__organization__fidesz 1.00001 __label__önkormányzat 1.00001 __label__politika 1.00001 __label__helyhatósági@@választás 0.997827 __label__közigazgatás 0.948165 __label__önkormányzati@@vagyon 0.887215 __label__belpolitika 0.718604 __label__geography__heves@@megye 0.637041 __label__geography__fejér@@megye 0.629785 $$$ __label__dohányipar __label__kereskedelem __label__kiskereskedelem __label__koncesszió __label__korrupció geography__magyarország organization__nemzeti@@dohánykereskedelmi@@zrt. genre__címlapsztori genre__táblázat year__2013 $$$ Trafiknyertesek (az elnyert koncesszió száma) $$$ Trafiknyertesek (az elnyert koncesszió száma) POLITIKUSOK, VEZETŐ KÖZTISZTVISELŐK - Polgármesterek: Mondok József, Izsák, független (1), Kaszanyi József, Mende, független (1), Eged István, Pétervására, Fidesz (1), Keresztes István, Jánosháza Fidesz (1) - Volt polgármester: Fodor József, Csanádapáca, Fidesz (4) - Polgármesterjelölt: Pencz Bettina, Dömsöd, Fidesz (2) - Alpolgármesterek: Székelyné Szécsi Judit, Petőfibánya, Fidesz (1), Zámbó István, Kisvárda, Fidesz (3), Pozderka Gábor, Fót, Fidesz (1), Papp Péter Attila, Oroszlány, Fidesz (1), Hau József, Majs, független (1) - Önkormányzati képviselők: Fekete Ferenc, Fidesz (2), Bogyó Viktor, Fidesz (1), Harmath Mihályné, Fidesz (1), Szatmáry-Jähl Angéla, Fidesz (1), Derecskei Gábor, független (1), Jerausek István, Fidesz (2), Fajszi Lajos, Bátaszék (2) - Volt önkormányzati képviselő: Végh Szilárd, Fidesz (2), Sznyida György (1) - Önkormányzati képviselőjelölt: Chladek Tibor, Fidesz (1), Cseri László (3) - Önkormányzati külsős tagok: Sragner László, Fidesz (1) - Helyi pártvezetők: Rácz Attila Tibor, Békés, Fidesz (2), Harmati László, Mezőberény, Fidesz (1) - Kisebbségi önkormányzat tagja: Pintérné Bánki Ilona, cigány kisebbségi (1), Horváthné Rapolder Ágnes, német kisebbségi (2) - Egyéb: Czomba Csaba, Vállalkozók és Munkáltatók Országos Szövetsége, megyei elnök (5), Kovácsné Panyik Andrea, Heves megyei kormányhivatal főtanácsosa (1), Holczheim Gábor Fejér megyei földhivatal vezetője (2) - Politikusok rokonsága, baráti köre: Kante Awa – Nagy Róza MNB-főigazgató lánya (1), Hidvégi Bence – a fonyódi fideszes polgármester fia (3), Herczeg Józsefné – az algyői fideszes polgármester felesége (2), Tóth-Kása Nóra – az algyői fideszes polgármester lánya (1), Dancsó Zoltán – a szombathelyi fideszes alpolgármester sógora (1), Böröcz Barnabás – a Fidelitas alelnökének testvére (5), Doros Ákos – a Heves megyei kormánymegbízott kabinetfőnökének testvére (4), Kovács Imre – a Heves megyei Kormányhivatal főtanácsosának férje (4), Sásdiné Szűcs Judit – a volt debreceni fideszes frakcióvezető felesége, Kósa Lajos családi barátja (2), Gárdonyi Róbert – a dégi független polgármester fia (2), Gárdonyiné Takács Éva – Gárdonyi Róbert felesége (2), Kornis Tiborné – külsős fideszes bizottsági tag édesanyja (1), Józsa Lászlóné – a győri fideszes polgármester sofőrjének felesége (2), Józsa-Gyurics Tünde - Józsa Lászlóné lánya (2), Balázs Zoltánné – a siófoki fideszes polgármester sógornője (2), Gulyás András Mihály – fideszes önkormányzati képviselő fia (2), Nagy Judit - Gulyás András Mihály felesége (2), Albert Barbara – a dombóvári MSZP-s polgármester élettársa (2), Fábián Ágnes – a volt dombóvári fideszes polgármester lánya (1), Németh Ambrus – fideszes önkormányzati képviselő fia (1), Németh Kristóf – fideszes önkormányzati képviselő fia (1), Bedics Tamás – a kalocsai jegyző fia (1), Kovács Zita – a tornyi független polgármester lánya (1), Sajó Dániel - fideszes önkormányzati képviselő fia (1), Somogyiné Potsubay Zsófia Katalin – a perkátai KDNP-s polgármester felesége (1), Törő Bence – fideszes országgyűlési képviselő, Fejér megyei közgyűlési elnök fia (1), Bogyó Tibor - fideszes önkormányzati képviselő testvére (1), Oláhné Hingyi Zita - önkományzati képviselő lánya (1), Balláné Faragó Erzsébet – a kiskunfélegyházi fideszes alpolgármester felesége (1), Kasza Gergő – az abádszalóki alpolgármester (Összefogás Abádszalókért) fia (1), Tuza Gáborné – a siroki alpolgármester felesége (1), Popovics Gábor – a Fidesz mohácsi irodavezetőjének fia (1), Csiba Anna Eszter – a Magyar Kórházakért Egyesület elnökének lánya (1), Takács Gergő – fideszes önkormányzati képviselő testvére (4), Aswad Dina – fideszes önkormányzati képviselő felesége (4), Aswadné Gazdik Irén – fideszes önkormányzati képviselő anyósa (4), Fajszi Sándor – fideszes önkormányzati képviselő testvére (2), Horváth Zsuzsanna – szekszárdi fideszes polgármester testvére (1), Holczheim Gergő – a Fejér megyei földhivatal-vezető fia (1), Holczheimné Montskó Kinga – a földhivatal-vezető felesége (1). Forrás: HVG-gyűjtés, hvg.hu, trafikmutyi.cafeblog.hu
__label__statisztika 0.577505 __label__integráció 0.0103382 __label__munkanélküliség 0.0100236 __label__gazdaság 0.00556492 __label__informatika 0.0047652 __label__feketegazdaság 0.00395541 __label__versenyképesség 0.00318268 __label__import 0.00272499 __label__minőségvédelem 0.00248262 __label__szabványosítás 0.00165848 $$$ __label__geography__európai@@unió 0.948165 __label__statisztika 0.731069 __label__geography__magyarország 0.0362301 __label__gazdaság 0.0174525 __label__organization__ksh 0.0106625 __label__integráció 0.0100236 __label__geography__kelet-európa 0.00807199 __label__köztisztviselők 0.00782589 __label__kisvállalkozás 0.00539494 __label__organization__eurostat 0.00408014 $$$ __label__integráció __label__statisztika geography__európai@@unió geography__magyarország genre__cikk genre__keretes author__réti@@pál year__1997 $$$ Számlálás és szervezés $$$ Számlálás és szervezés Hamarosan a prostituáltak és a kábítószer-kereskedők üzletmenetéről is adatokat kell szolgáltatnia a magyar statisztikai rendszernek, s a számok megbízhatósága nem pusztán tudományos vagy becsületbeli ügy lesz, hanem alapvető nemzetgazdasági kérdés. Az Európai unió tagállamai által a központi brüsszeli kasszába befizetendő összeget ugyanis a bruttó nemzeti termék (GNP) arányában határozzák meg (ez most 1,27 százalék), a GNP-nek viszont az EU kötelező módszertani előírásai szerint tartalmaznia kell az illegális tevékenységeket mindaddig, amíg azok két piaci szereplő szabad döntésétől függő ügyletek (ezért tétel a GNP-statisztikában a kábítószer-kereskedelem, viszont nem az a zsebmetszés). A precíz nyilvántartást természetesen elsősorban azok az országok szorgalmazzák, amelyekben viszonylag alacsony a feketegazdaság aránya. A szürke és feketegazdaság szabványszerű megfigyelése az EU-ban is csak mostanában kezdődik, maga a probléma azonban jelzi, miért is van az unióban kitüntetett szerepük a statisztikai adatoknak és azok megbízhatóságának. A közösség a megalakulása óta azzal küszködik, hogy fontos kérdésekben sokszor képtelen konszenzusos döntést hozni. S amikor nem sikerül politikai alkut kötni arról, hogy melyik ország vagy régió mennyit kapjon valamely támogatásból, hogyan osszák el az agráralapokat, mekkorák legyenek a befizetések, akkor általában a semleges statisztikát hívják segítségül, s nemzeti elfogultságoktól mentesen a legelők meredekségéhez vagy a régiók nemzeti össztermékéhez kapcsolják a támogatásokat. Bizonyára ilyen praktikus megfontolások vezették Brüsszelt akkor is, amikor megjelölte azt a négy területet, ahol a legfontosabbnak tartja, hogy a csatlakozni vágyó országok közelítsék statisztikai módszereiket a luxemburgi európai statisztikai hivatal (Eurostat) normáihoz: a makrogazdasági statisztikákat, amelyektől a közösségi be- és kifizetések függnek, a mezőgazdasági statisztikákat, amelyek az agrártámogatásokat alapozzák meg, a külkereskedelmi statisztikákat, amelyek ahhoz szükségesek, hogy a közösség mint vámunió forgalmát mérni lehessen és a nemzetközi migrációról szóló adatgyűjtést, ami a kibővítés nyugati szemmel legnagyobb veszélyének tekintett új népvándorlás mérését teszi lehetővé. A makrogazdasági statisztikákkal szemben támasztott EU-követelmények nem idegenek a magyar statisztikusok számára – állítja Hüttl Antónia statisztikus, a Miniszterelnöki Hivatal főtanácsadója –, hiszen az unió folyamatosan egyezteti saját statisztikai szabványait a Nemzetközi Valutaalappal, a Világbankkal és az OECD-vel, s e szervezetekkel a hazai statisztika már évek óta együttműködik. Brüsszeli szakértők gyakran felhívják a figyelmet, hogy a statisztikákat szolgáltató intézményekben nem eléggé függetlenek az adatokat mérő részlegek az azokat felhasználóktól. Bár az unióban is gyakorlat, hogy bizonyos statisztikák nem az elvben kizárólag az adatok megbízhatóságában érdekelt központi statisztikai hivatalban, hanem például a pénzügyminisztériumban vagy a nemzeti bankban készülnek, arra kínosan ügyelnek, hogy a költségvetés készítői ne befolyásolhassák a büdzsé megvalósulását mérő államháztartási statisztika összeállítóit, vagy az árfolyam-politikát alakító nemzeti banki tisztviselők az ennek hatását mérő fizetésimérleg-készítőket. „A gazdasági jelenségek megbízható mérését elsősorban a hazai döntéshozóknak kellene megkövetelniük. Félő, hogy amíg ezt külső kényszerként fogják föl, a statisztikák minősége nem is lesz kifogástalan”– mondja Hüttl Antónia. Magyarországnak egyébként elemi érdeke – teszi hozzá –, hogy ne kérjen semmiféle felmentést vagy a szigorúság enyhítését a statisztika területén. Tekintettel a statisztikák „húsba vágó” voltára, a hiteles adatszolgáltatás nem csupán illem kérdése. A luxemburgi székhelyű európai számvevőszék a tagországok adatszolgáltatását szúrópróbaszerűen, az új tagokét viszont a csatlakozás idején módszeresen megvizsgálja. Ha ezt már ma megtenné, Magyarországon feltehetően elsősorban az alapregiszterek megbízhatatlanságára hívná föl a figyelmet: nincs megbízható nyilvántartás például sem a működő vállalatok, vállalkozók, sem a mezőgazdasági termelők teljes köréről. De vannak problémák a munkanélküliség regisztrálásával is: a munkaügyi hivatalok által megfigyelt munkanélküliség például rendre magasabb, mint ami a véletlen mintavétellel készülő háztartási statisztikából kiolvasható, holott a logika és az EU-országok hasonló adatgyűjtései is azt sugallják, hogy a háztartás-statisztikai munkanélküliségnek kell magasabbnak lennie, hiszen abban például azok a tartósan munkanélküliek is szerepelnek, akiket a hivatalok nem regisztrálnak. Mindazonáltal, a statisztikai rendszer EU-konformitásának megteremtése valószínűleg az alkalmazkodás legolcsóbb területe – állítják szakértők. A számítógépes hálózatokra épülő rendszerek működtetése kifejezetten olcsó, és a modern mintavételi eljárásokkal készülő felmérések is lényegesen kevesebbe kerülnek, mint a teljes körű szocialista adatszolgáltatások. Ha a pénzhiány nem is, az időé esetleg kerékkötője lehet a csatlakozási folyamatnak. Ahhoz ugyanis, hogy egy új vagy az eddigitől eltérő módon megfigyelt jelenségről 2002-ben elfogadható adatok álljanak rendelkezésre, a kormánynak legkésőbb 1998-ban döntenie kell, hogy az új mérés bekerüljön az országos statisztikai adatgyűjtési programba. RÉTI PÁL
__label__természeti@@katasztrófa 1.00001 __label__katasztrófa 0.997537 __label__árvíz 0.993317 __label__időjárás 0.507822 __label__földrengés 0.294225 __label__járvány 0.106701 __label__belvíz 0.0656148 __label__aszály 0.0373369 __label__katasztrófavédelem 0.0275953 __label__éhínség 0.0267693 $$$ __label__természeti@@katasztrófa 1.00001 __label__katasztrófa 0.99907 __label__árvíz 0.993522 __label__földrengés 0.771854 __label__geography__banglades 0.665421 __label__időjárás 0.355785 __label__geography__indonézia 0.187143 __label__katasztrófavédelem 0.109716 __label__belvíz 0.090103 __label__geography__ázsia 0.0803675 $$$ __label__természeti@@katasztrófa __label__árvíz geography__kína geography__jemen geography__banglades geography__nepál geography__japán geography__usa genre__hír year__1998 $$$ Árvizek, hurrikánok, halottak $$$ Árvizek, hurrikánok, halottak Kínában 120 milliárd dolláros segélyprogramot állítottak össze a hónapok óta tartó pusztító áradások okozta károk enyhítésére, a mezőgazdaság és az ipar talpra állítására. Az összeget a kereskedelmi bankok folyósítják négy hónapon belül, kedvezményes kamatozású hitelek formájában. Az idén eddig 3 ezer ember életét követelték a kínai áradások, tízmilliókat tettek hajléktalanná, tucatnyi falu és város vált lakhatatlanná, és felbecsülhetetlen területen ment veszendőbe a termés. Bangladesben is az évtized legsúlyosabb áradása pusztít, melynek nyomán már az ország háromnegyedét víz borítja, több mint ötszázan haltak meg, 25 millióan maradtak fedél nélkül, s vészesen terjednek a járványok, amelyekben eddig 120 ezer ember betegedett meg. A világ legszegényebb országai közé tartozó Banglades saját forrásokból képtelen enyhíteni a gondokat, ezért eddig 900 millió dollárnyi külföldi segélyt kért, de annak csak a töredéke érkezett a helyszínre. A monszun nyomán Indiában is többfelé árvíz pusztít, három északi államban 1200-an vesztek a vízbe, s legalább 300 ezer ember lakása ment tönkre. A járhatatlan utak és vasutak miatt a hadsereg csak légi úton tud élelmiszert juttatni a térségbe. Nepálban 50 holttestet találtak, és 70 eltűntet keresnek az utóbbi évek leghevesebb esőzései nyomán kialakult földcsuszamlások következtében. A napok óta szakadatlanul tartó esőzések Japánban is több ezer házat és számos hidat romboltak le, a halottak száma meghaladja a húszat, a helyzetet a 120 kilométeres sebességgel száguldó Rex tájfun is súlyosbítja. Szokatlanul heves esőzés sújtja Jement is, ahol a kiáradt folyók a hét elejéig 67 ember halálát okozták. Az Észak-Amerikában dúló hurrikánok közül a múlt héten a Bonnie következtében két ember halt meg és 1 milliárd dollárnyi kár keletkezett Észak-Karolinában, e héten pedig a Danielle hurrikán és az Earl trópusi vihar kezdett pusztításba.
__label__energiaipar 0.168867 __label__ipar 0.119213 __label__gazdaság 0.0875738 __label__külkereskedelem 0.0373369 __label__olajipar 0.033096 __label__földgázpiac 0.0128312 __label__villamosenergia-ipar 0.00735583 __label__kereskedelem 0.00713143 __label__export 0.00461957 __label__gabonakereskedelem 0.00125484 $$$ __label__geography__szlovákia 1.00001 __label__gazdaság 0.600198 __label__ipar 0.125933 __label__geography__csehország 0.0675567 __label__person__andrej 0.0197291 __label__person__vladimír 0.0100236 __label__person__ivan 0.00782589 __label__belpolitika 0.00670285 __label__person__rudolf 0.00556492 __label__tőkekivitel 0.00523013 $$$ __label__gazdaság geography__szlovákia person__ducky person__ján genre__cikk genre__keretes year__1999 $$$ Pozsonyi gyilok $$$ Pozsonyi gyilok A politika és az üzleti alvilág közti összefonódást sejtik az első rendőrségi feltételezések a múlt heti pozsonyi gyilkosság mögött. Január 11-én az egyik pozsonyi lakótelepi ház lépcsőházában, lakása előtt három, közelről leadott fejlövéssel végeztek Ján Ducky volt gazdasági miniszterrel, a szlovák gazdaság egyik legbefolyásosabb szereplőjével. Az ellenzéki és kormánypárti körökben egyaránt nagy megdöbbenést kiváltó hidegvérű merénylet példa nélküli Szlovákiában. Noha merényletek, maffialeszámolás gyanúját keltő gyilkosságok eddig is voltak, egykori kormánytaggal eddig még nem végeztek. A miniszteri posztot háromszor is betöltött Ducky nevezetes húzása volt 1996-ban, hogy engedélyezte a terven felül 600 ezer tonna szlovák gabona exportját az állami készletekből. Az ügyletetet bonyolító magáncégek az exportárnál tonnánként 1800 koronával olcsóbban jutottak hozzá a gabonához, amivel mintegy 1 milliárd korona bevételtől fosztották meg az államkincstárt. Vladimír Meciar akkori kormányfő leváltotta ugyan Duckyt, de azonnal meg is tette gazdasági tanácsadójának, egyúttal kinevezte az állami tulajdonban lévő Slovensky plynárensky podnik (SPP) gázmű vezérigazgatójává. Az SPP a Trend című gazdasági lap szerint 1997-ben 41,5 milliárd korona bevételével a kassai Kelet-szlovákiai Vasmű (VSZ) után a második legnagyobb szlovák cég volt, 9,6 milliárd korona nyereségével pedig magasan vezette a ranglistát. A gázmű értékét az évi 7-8 milliárd köbmétert fogyasztó szlovák piacon élvezett egyeduralma mellett az évi 80 milliárd köbmétert meghaladó orosz tranzit jelenti. Az előzetes eredmények alapján tavaly a tranzit 7 milliárd köbméterrel nőtt, ugyanakkor a cég nyeresége 800 millió koronával csökkent. Bár működése során Ducky a cég teljes vezetőségét lecserélte bizalmi embereire, mégis kezdettől fogva hírek szivárogtak ki arról, miként áramoltatja ki a vállalat pénzét különféle magántársaságokba. A politikai hátországát jelentő Meciar-kormány tavaly szeptemberi bukása után azonnal leváltották, és az SPP-ben indított vizsgálat néhány nap alatt megdöbbentő tényeket tárt fel: 21 olyan, legalább százmillió korona nagyságrendű tranzakcióra derült fény, amelyek során az SPP a piaci ár többszöröséért vásárolt részvényeket, váltókat fogadott el csőd szélén álló cégektől vagy éppen garanciát vállalt a tevékenységi körétől távol álló cégek hiteleire. Több jel utal arra is, hogy Ducky szoros kapcsolatokat ápolt a gazdasági életbe beszivárgott orosz olajmaffiával, illetve komolyan részt vett a harmadik legnagyobb cseh cég, az olajiparban és a fegyverkereskedelemben egyaránt érdekelt, részben orosz kézben lévő Chemapol-csoport papírjaiért folytatott küzdelemben. Az orosz Gazprom állami gázipari céggel vegyes vállalatot alapított, majd pedig az SPP Bohemián - cége cseh leányvállalatán - keresztül megpróbált komoly befolyást szerezni azokban a morvaországi regionális gázipari társaságokban, amelyek az orosz tranzitgázvezeték Szlovákia és Németország közti szakaszait kezelik. A Ducky-gyilkosság ismét ráirányította a figyelmet a gázárakra: az SPP új vezetése máris bejelentette, hogy a lakossági díjat 50 százalékkal, köbméterenként egy koronával megemeli. A cég ugyanis tavaly átlagosan 2,93 koronáért vásárolta a földgázt, a lakosságnak viszont 1,91 koronáért adta el, s a veszteséget a tranzitgázvezeték bevételéből fedezték.
__label__sajtó 0.997029 __label__sajtópiac 0.0251888 __label__lapterjesztés 0.00129431 __label__fejvadász@@cégek 0.00107496 __label__nyomdaipar 0.000378298 __label__társadalom 1e-05 __label__történelem 1e-05 __label__pénzügy 1e-05 __label__váltó 1e-05 __label__news@@international 1e-05 $$$ __label__sajtó 1.00001 __label__geography__magyarország 1.00001 __label__organization__inform@@média@@kft. 0.0159164 __label__organization__napi@@gazdaság@@kiadó@@kft. 0.0154346 __label__organization__editorial@@kft. 0.0132328 __label__organization__mahir@@lapkiadó@@kft. 0.0109969 __label__organization__erdélyi@@napló 0.0109969 __label__organization__mai@@nap 0.00942259 __label__organization__szegedi@@városkép@@kft. 0.00858749 __label__organization__krónika 0.00758724 $$$ __label__sajtó geography__magyarország organization__békés@@megyei@@napló organization__sal@@kft. genre__hír year__2002 $$$ Bezárták a Békés Megyei Naplót. $$$ Bezárták a Békés Megyei Naplót. Megszüntette a Békés Megyei Napló (BMN) című napilapot az azt hétfőig kiadó Körösi Napvilág Kft. (KN), amelynek a szegedi SAL Kft. a tulajdonosa. Az ismert Csongrád megyei vállalkozók, Baranyi Sándor, a Szeviép Rt. elnök-vezérigazgatója, Domonkos András, a Lombard Pénzügyi Lízing Rt. (LPL) vezérigazgatója, Cziffra Lászlóné, a PTC Invest Rt. vezérigazgatója, valamint a győri Csákány Ernő, az LPL Rt. igazgatósági tagja tulajdonában lévő, négymillió forintos törzstőkéjű SAL Kft. 2001. év végén tőkeemeléssel először 76 százalékos, majd 2002. márciusban 81 százalékos tulajdonos lett a KN Kft.-ben. Júniusban a kistulajdonosok - szerkesztőségi dolgozók, illetve néhány Békés megyei cég - névértéken történő kivásárlásával a SAL Kft. teljesen megszerezte a kiadót. Így dönthettek - az újság havonként mintegy egymillió forintos veszteségére hivatkozva - a lap megszüntetéséről és a 44 alkalmazott elbocsátásáról. Az előfizetői címlistát az Axel Springer (AS) csoporthoz tartozó versenytársat, az AS-közlés szerint 28 ezer példányban előfizetett Békés Megyei Hírlapot kiadó Népújság Kft. szerezte meg, ahol a HVG-nek elmondták, őket is meglepte a SAL Kft. „felajánlkozása”. Keddtől a BMN hatezer előfizetője is az ő lapjukat kapja.
__label__kultúra 0.637041 __label__irodalom 0.392347 __label__internet 0.320831 __label__informatika 0.173298 __label__fordítás 0.0408557 __label__szoftveripar 0.0341104 __label__oktatás 0.0311538 __label__könyvkiadás 0.0302246 __label__könyvtár 0.0136468 __label__művészet 0.0116973 $$$ __label__kultúra 0.72488 __label__irodalom 0.546748 __label__internet 0.140346 __label__geography__magyarország 0.112805 __label__szoftveripar 0.0980893 __label__könyvkiadás 0.0656148 __label__informatika 0.0408557 __label__kiállítás 0.0396488 __label__fordítás 0.033096 __label__marketing 0.0293222 $$$ __label__fogyatékosok __label__internet __label__szoftveripar genre__cikk author__kontra@@márta year__2004 $$$ A VILÁGHALLÓ, A KÖNYVOLVASÓ PROGRAM, Gutenberg él $$$ A VILÁGHALLÓ, A KÖNYVOLVASÓ PROGRAM Gutenberg él A könyvek hívei minden egyes internetes letöltést újabb szegnek vélnek Gutenberg koporsójában - pedig ma már lehetséges a papíron és a webes felületen megjelenő betűk birodalmát közelíteni egymáshoz. A Világhalló netes szolgáltatás megszólaltatja az irodalmat. A Világhalló a könyvet olyan szövegtestként határozza meg, melynek befogadására nem csak a szem alkalmas. A hangzó könyveket általában akkor tartjuk meghallgatásra érdemesnek, ha színészek olvassák fel, ha dramatizálják őket, ha a fájó mondatot sóhaj, a viccet kacagás követi. A Világhalló ezzel nem szolgál, az érzelmek és értelmezések teljes kiiktatásával hallgathatunk könyveket. A Világhalló internetről letölthető szoftver, amelynek segítségével monoton hangon felolvasott könyveket hallgathatunk. Ez így elsőre nem tűnik túl vonzónak, és van még egy hátránya: a szoftvert viszonylag könnyedén tölthetjük le (3 MB tárhely és a 8 MB-os Java környezet szükséges hozzá), de a könyvek hangzóanyagát és szövegét végig a neten maradva kaphatjuk csak meg. Az egyszerű modemes kapcsolattal nem sokra megyünk tehát, szélessávú elérhetőségre van szükség. Ám ez a hátrány egyúttal előny is, hiszen a felolvasott művekre - mivel egészében soha nincsenek letöltve - nem vonatkoznak a szerzői jogok. A Világhallót egyre bővülő szolgáltatásként kell elképzelni, könyvfelolvasó rendszerként, amelynek egyre jobb lesz a kiejtése, egyre több hangon tud majd megszólalni, egyre több nyelv lesz a birtokában - állítja Gyepesi György, a Világhalló egyik fejlesztő matematikusa. Sajnálatos, hogy a vakok és gyöngénlátók - akiknek a leginkább szükségük volna a könyvfelolvasó szoftverre - minden bizonnyal nem engedhetik meg maguknak a havi tízezret kóstáló ADSL-előfizetést és az otthoni számítógépet - vélte. De a Hálónak úgy érvelt, ha erre a logikára építjük fel a világot, akkor a villanyt sem lett volna szabad használni addig, amíg a szegény tanyák mindegyikéhez el nem lehetett juttatni. A Világhalló tehát elsősorban nehezen olvasó, vak vagy gyöngén látó, illetve olvasás helyett a szöveg hallgatását választó nethasználóknak szól. A szolgáltatás egyelőre a Magyar Elektronikus Könyvtárból (MEK) olvas fel, ebben a pillanatban körülbelül ezer könyvet tehetünk hangzóvá vele, de ha a tárhely kapacitását nézzük, akár ötszázezerből is választhatnánk. A MEK-ben html (hypertext mark-up language) nyelven tárolt könyvek úgy nevezett xml (extended mark-up language) „fordítást” kapnak, esetleg tei-be (text encoding initiative) fordítják át a szöveget, hogy a szoftver értelmezni tudja. Minél rendezettebb, minél inkább standardizált egy szöveg, annál inkább betölthető más-más felolvasó motorokba. Hisz egy hangzó könyvnél nemcsak azt kell tudnunk, hol kezdődik a TITLE (cím), s hol a BODY (szövegtest), mint a html-nél, de azt is tudnunk kell, milyen műfajú a könyv, hol van a verssor határa; vagy a későbbiekben, ha a drámafelolvasó motor is működésbe lép, azt is, melyik ROLE (szerep) melyik sorhoz tartozik. Ahhoz, hogy egy könyv a Világhallón felhangozzék, számítógépes szövegelemzésre van szükség. Ehhez előbb annotálni kell a műveket, meg kell állapítani a mondathatárokat, szabályokat kell létrehozni, mi számít névnek, mi nem, hogyan kell kezelni a rövidítést (mit mondjon a gép, ha meglátja azt, hogy „stb.”), s hogyan kezeljen különös nyelvi egybeeséseket, miért ejtse a V-t egyszer ötödiknek, másszor Viktornak (egyszer V. emelet, másszor V. Hugo). A Világhalló beszédgeneráló motorja egy úgynevezett TTS (Text-to-Speech) motor, ami leírt szöveget tesz hangzóvá. A magyar beszédszintézist a Profivox végzi, amit banki telefonos egyenleg-felolvasó rendszernek fejlesztettek ki, ezért például a „de.” elsődlegesen délelőttöt jelent a gép számára. A Világhallósok némi megütközéssel figyelték, amikor egy krimiben a „Nem én lőttem le!” - mondat után a gép a „Délelőtt” - szót olvasta fel. A Világhallónak már van angol motorja: a Mindmaker Flex Voice ingyenes használati jogát kapták meg, így bármikor hozzáférhetővé tudnak majd tenni angol nyelvű könyveket is. Morcsányi Géza, a Magvető Kiadó igazgatója is forrón üdvözölte a vállalkozást, és beleegyezett a könyveik hangzóvá tételébe. Az idegen szavak kiejtését jelenleg még kézi annotálással kell feltüntetniük a szövegben; ebben nagyon számítanak a felhasználókra is, akik egy párbeszédablakban korrigálhatják a szavak ejtését. A javítás először a moderátorhoz fut be, aki, ha egyetért vele, helybenhagyja. Megtörtént eset, hogy az egyik tréfás kedvű felhasználó a Bűn és bűnhődésben a névelőket le kívánta cserélni egy fűevő négylábú állat bizonyos szervére, de hiábavaló munkát végzett. Felmerülhet a kérdés, hogy miért volna előnyösebb számunkra a Világhalló bármely felolvasómotornál, amikor arra csak rátöltjük az adott művet, és felolvastatjuk vele, nem kell végig a neten lógnunk. A magyarázat a fejlesztők szerint egyszerű: a Világhalló használatához nem kell az internetezésre alkalmas vonalon kívül semmi, nem kell felolvasómotort vásárolnunk, s a szövegeket is készen kapjuk. Beköszönünk a lapra, regisztráljuk magunkat, letöltjük a szoftvert, tallózhatunk a könyvek között, s bármelyiket meghallgathatjuk. A Világhalló egyedi szolgáltatása a könyvjelző is, amelynek segítségével ott folytathatjuk a könyvet, ahol abbahagytuk, nem kell elölről letöltenünk a művet. Ha nem értettünk valamit, visszamehetünk, sorokat vagy bekezdéseket is ugorhatunk. S természetesen mindezt vakbarát felületen tesszük, minden aktusunkat hangosan hagyja helyben a program. A program még nem tekinthető hibátlannak, nem tökéletes a kivételszótára, sokszor összefolynak a mondatok (például amikor Flaubert Három meséje közül kell választanunk, ember legyen a talpán, aki megmondja, mikor következik új mese). Nekünk, látóknak körülményesnek tűnik a navigálás, nehéz elképzelni, hogyan tud visszatalálni a keresési fa tetejére az, aki látásában korlázott. A Világhalló segítségével azonban előbb-utóbb bármelyik könyv „hangossá” válhat: így amikor a szem olykor már belefárad, a fül mint befogadó előtt újra feltárulhat az oly sokszor eltemetett Gutenberg-galaxis. KONTRA MÁRTA
__label__belpolitika 1.00001 __label__pártrangsor 1.00001 __label__társadalom 1e-05 __label__kultúra 1e-05 __label__pénzügy 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__pártrangsor 0.994099 __label__belpolitika 0.00328306 __label__geography__európai@@unió 1e-05 __label__politika 1e-05 __label__geography__usa 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__belpolitika __label__pártrangsor geography__olaszország genre__grafikon genre__közvélemény-kutatás year__2013 $$$ Olasz pártok népszerűsége $$$ Olasz pártok népszerűsége 13010261.pdf
__label__atomenergia 0.999653 __label__energiaipar 0.993912 __label__villamosenergia-ipar 0.699264 __label__energiaellátás 0.00371725 __label__radioaktív@@szennyeződés 0.00233316 __label__radioaktív@@hulladék 0.000697851 __label__környezetvédelem 0.000366971 __label__uránbányászat 0.00034535 __label__váltó 1e-05 __label__news@@international 1e-05 $$$ __label__atomenergia 1.00001 __label__energiaipar 0.992664 __label__villamosenergia-ipar 0.217348 __label__organization__nemzetközi@@atomenergia@@ügynökség 0.0174525 __label__organization__paksi@@atomerőmű@@rt. 0.00199777 __label__geography__irán 0.000814086 __label__organization__mátrai@@erőmű@@rt. 0.000598409 __label__organization__jeesz 0.000513336 __label__fegyverkezés 0.000440557 __label__geography__kaszpi-tenger 0.000402042 $$$ __label__atomenergia __label__villamosenergia-ipar __label__energiaipar genre__hír year__1999 $$$ Kisebb atomkapacitás $$$ Kisebb atomkapacitás Több évtizedes növekedés után tavaly először fordult elő, hogy a világ atomerőműveinek összesített teljesítménye és a reaktorok száma is csökkent. Tavaly három amerikai, két kanadai, egy-egy francia és japán reaktor leállításának, valamint három dél-koreai és egy szlovákiai beindításának következtében 434-re apadt a számuk és 351,8 ezer megawattról 348,8 ezerre a kapacitásuk. A megtermelt nukleáris energia mennyisége így is nőtt - 0,6 százalékkal 2291,4 milliárd kilowattórára -, ráadásul további növekedés várható, miután Japánban, Kínában és Tajvanon összesen 4 új reaktor szereléséhez fogtak hozzá (1998-ban 36 új blokk építése folyt, éppen annyié, mint 1997-ben). A hagyományosan nagy atomerőművi részarányú országok szinte mindegyikének áramellátásában csökkent 1-4 százalékkal a nukleáris energia részesedése - Magyarországon például 39,9 százalékról 35,6 százalékra -, bár változatlanul 18 ország villamosenergia-felhasználásában haladta meg a 25 százalékot. Ukrajnában is négy új, összesen 3800 megawatt kapacitású blokk építése folyik; a rovnói és a hmelnyickiji blokkokról Vargha János, a magyar kormány környezetpolitikai főtanácsadója szervezésében tartott hétfői konferencián osztrák szakértők adtak hangot aggodalmuknak. A szlovákiai Mohiban lévő atomerőmű első blokkjának tavalyi átadása előtt ugyancsak osztrák szakember kifogásolta a reaktortartály minőségét, a Nemzetközi Atomenergia Ügynökség azonban nem ellenezte az erőmű beindítását.
__label__határon@@túli@@magyarok 0.314061 __label__társadalmi@@szervezet 0.177821 __label__állami@@támogatás 0.0244331 __label__összeférhetetlenség 0.0159164 __label__állami@@vagyon 0.00942259 __label__egyház 0.00758724 __label__kultúrafinanszírozás 0.00610756 __label__vezetőváltás 0.00556492 __label__lakáshitel 0.00491541 __label__ügynökmúlt 0.00461957 $$$ __label__geography__magyarország 1.00001 __label__organization__magyarok@@világszövetsége 0.839744 __label__társadalmi@@szervezet 0.370235 __label__határon@@túli@@magyarok 0.268951 __label__állami@@támogatás 0.115971 __label__person__patrubány@@miklós 0.0875738 __label__egyház 0.0566624 __label__organization__rmdsz 0.0267693 __label__organization__országos@@cigány@@kisebbségi@@önkormányzat 0.0216253 __label__organization__földművelésügyi@@és@@vidékfejlesztési@@minisztérium 0.0197291 $$$ __label__határon@@túli@@magyarok __label__politika geography__magyarország person__patrubány@@miklós organization__magyarok@@világszövetsége genre__interjú author__dobszay@@jános year__2001 $$$ Válaszol Patrubány Miklós, a Magyarok Világszövetsége elnöke, „Az MVSZ elpusztíthatatlan” $$$ Válaszol Patrubány Miklós, a Magyarok Világszövetsége elnöke „Az MVSZ elpusztíthatatlan” Csoóri Sándor elnöksége idejéről datálódnak azok a szabálytalanságok, amelyek miatt a Magyarok Világszövetsége felfüggesztését kéri a Legfőbb Ügyészség - állítja Patrubány Miklós (48 éves). Az MVSZ elnöke szerint, aki az e héten tartandó küldöttgyűlésen akarja meghirdetni a szövetség talpraállítását célzó programját, a költségvetési támogatás megvonása miatt újabb megszorító intézkedésekre lesz szükség: az alkalmazottak elbocsátása után valószínűleg már egy hónap múlva feladják a Benczúr utcai székházat, a költséges küldöttgyűlések kiváltására pedig bevezetik a számítógépes távszavazást. HVG: A Magyarok Világszövetsége (MVSZ) tavalyi tisztújító küldöttgyűlése előtt azt hallottuk, ha elnökké választják, nagy leleplezéseknek lehetünk tanúi. Az MVSZ elmúlt egy éve mégsem a Csoóri-korszak visszaéléseiről szólt. Ilyen jól adminisztrálták magukat az MVSZ egykori vezetői, vagy alaptalannak bizonyultak a mendemondák? P. M.: Nézze, én nem vagyok egy bosszúálló típus, már csak ezért sem ígérhettem leleplezéseket. Székfoglaló beszédemben arra esküdtem fel, hogy az igazat nem hamisítom, és a hamisat nem igazítom. Az MVSZ ellehetetlenítésére irányuló kormányzati, parlamenti és ügyészségi kezdeményezések mellett nem is igen jutott idő a múlt alapos feltárására. Energiáim jó részét lekötik a szervezet életben tartására és megújítására irányuló munkák. Így csak olyan ügyekről tudok beszámolni, amelyekbe szinte véletlenül botlottunk bele az iratok rendezése során. Csoóri Sándor 1995-ben például arra utasította az MVSZ vagyonának gazdálkodására létrehozott Pax Pannoniae Kft.-t, hogy 3 millió forintot kölcsönözzön egy budapesti kft-nek, amelyik gyakorlatilag semmilyen fedezetet nem tudott adni. Mondanom sem kell, a pénznek csak mintegy a negyedét kaptuk vissza, és persze a beígért 30 százalékos kamatból sem láttunk semmit. Amikor azonban az ügyészségen gondatlanságból elkövetett károkozás gyanújával feljelentést tettünk, azt a választ kaptuk, hogy néhány hónappal lekéstük az ötéves határidőt, az ügy már elévült. HVG: Az akkoriban még több százmillió forintos költségvetésű MVSZ egykori vezetője ellen sovány vádnak tűnik egy 3 millió forintos tétel. P. M.: Magam is így gondolom, de nem vagyok nyomozó. A kérdésnél maradva: nem csupán gazdasági természetű ügyekről van szó. Olyan iratokat is találtunk, amelyek például azt bizonyítják, hogy a tavalyi küldöttgyűlés előtt Csoóri és néhány vezetőtársa egyeztető tárgyalásokat folytatott kormányzati képviselőkkel, majd tudatosan félretájékoztatta az elnökséget. Az eset még tavaly februárban történt, amikor elnökhelyettesként az MVSZ második számú vezetője voltam, Csoóri mégsem vett be a tárgyalódelegációba. Mégpedig azért nem, mert - mint az elnökség tagjai előtt kijelentette - a meghívó fél kikötötte, kiket vár a tárgyalásra, és az én nevem nem szerepelt a listán. Ezzel szemben nemrégiben ráakadtunk egy levélre, amelyikben Csoóri maga jelzi a kancelláriának, hogy az MVSZ részéről kik vesznek majd részt a tárgyaláson. Mondanom sem kell, a nevemet lefelejtette. HVG: Tárgyalt már valamelyik állami vagy pártvezetővel a tavalyi küldöttgyűlés óta, ahol önt választották meg az MVSZ elnökévé az Orbán Viktor miniszterelnök által is támogatott Boross Péter exkormányfő ellenében? P. M.: A miniszterelnök azóta még nem fogadott, Mádl Ferenc köztársasági elnök úrral pedig már két ízben napra, órára rögzített találkozóm volt, a megbeszélt időpont előtt egy-két nappal azonban mindkettőt lemondták. A pártvezetőkkel folytatott tárgyalásoknak most semmi értelmét nem látom. A kisgazdák például a költségvetési törvény megszavazása előtt még arról beszéltek, meg kellene emelni az MVSZ támogatására előirányzott 250 millió forintos összeget, majd - Pokol Béla kivételével - egységesen megszavazták, hogy az idén egyetlen forintot se kapjunk. Utóbb viszont azzal álltak elő, hogy a parlamentben kezdeményezni fogják az MVSZ költségvetési támogatásának újratárgyalását, de ennek semmi jele. HVG: Kövér László, a Fidesz-MPP korábbi elnöke egy ízben azt mondta: annak, hogy rendeződjön az MVSZ helyzete, a legfőbb akadálya Patrubány Miklós személye. P. M.: A legitimitásomról csak annyit, hogy Csoóri Sándor keresete nyomán, aki két ízben is kérte a bíróságtól, ne jegyezzék be az elnökké választásomat, a közelmúltban a Legfelsőbb Bíróság is kimondta, hogy én vagyok az MVSZ jogerősen megválasztott elnöke. Hogy ezt a kormánynak vagy a Fidesz-MPP-nek nehéz tudomásul vennie, nem ok arra, hogy a szövetséget ellehetetlenítse. HVG: A múlt héten folytatódott az a per, amelyet az MVSZ elnökségének munkáját bojkottáló „tizenkettek” kezdeményeztek, s amelyben az ügyészség a szövetség tevékenységének felfüggesztését, felügyelőbiztos kirendelését, valamint a tavaly májusi küldöttgyűlésen hozott határozatok megsemmisítését kérte. Lehet, hogy a végén kiderül, még mindig Csoóri az elnök? P. M.: Meglepne, mert az ő mandátuma mindenképpen lejárt. De kétségtelen, hogy paradox a mostani helyzet: az ügyészségi beadvány egyetlen olyan törvénytelenséget nem említ, ami az elnökségem idején történt volna. Amikor az ügyész a tavaly májusi küldöttgyűlés határozatainak megsemmisítését kéri, nem a jelenlegi időszak vizsgálatára, hanem arra hivatkozik, hogy 1996 tavaszán - tehát még jócskán Csoóri elnöksége idején - történt egy eljárási szabálytalanság. Az MVSZ akkori választmánya ugyanis a küldöttek országonkénti számának megállapítását az elnökségre bízta, ami ellentétes volt az alapszabály hatályos rendelkezéseivel. Különös ügyészi gondolkodásra vall azonban, hogy a mostani vezetés nyakába akarják varrni az öt évvel ezelőtti hibát, amelyet utóbb ráadásul ki is javított a szövetség, és közgyűlési döntésekkel legitimálta a küldöttállítás módját. Kérdem én: miért nem az 1996-os vagy az azóta megtartott küldöttgyűlések határozatainak a megsemmisítését indítványozzák, miért éppen a tavaly májusi határozatok megsemmisítésével állna helyre a törvényes rend az MVSZ-ben? HVG: Az év elején azt nyilatkozta, a 62 éves MVSZ megszűnt, március 15-ére azonban új programmal - sőt az is lehet, új névvel - folytatják. Hol van a beígért új arculat? P. M.: A tervezett menetrendtől azért kellett eltérnünk, mert nem várt események jöttek közbe. Az ügyészséggel levelezgettünk, bírósági tárgyalásokra jártunk. Számot vetettünk azzal is, hogy a közállapotok most nem kedveznek az MVSZ-nek. Az e heti küldöttgyűlés egyébként már az új jelszó - „hagyomány, tudás, megújulás” - jegyében zajlik. Meggyőződésem, hogy az MVSZ elpusztíthatatlan. Az alapszabályt persze módosítani kell, hiszen az MVSZ-t egy államilag támogatott szövetségből önfenntartó szervezetté kell átalakítani. HVG: A Benczúr utcai MVSZ-székház kaputelefonján már csak az „elnök” felirat áll, és amikor csöngettem, ön nyitott ajtót. Elnök és portás lett egy személyben? P. M.: Néha valóban az vagyok. Az MVSZ működési költségei az elmúlt években meghaladták a napi félmillió forintot. Költségvetési támogatás hiányában azonban meg kellett válnunk a fizetett alkalmazottaktól. Mindez persze nem húzza ki az MVSZ-t a bajból, s ha nem történik változás az állami támogatásban, várhatóan egy hónapon belül el kell hagynunk a Benczúr utcai székházat, amelyet - hogy bevételhez jussunk - bérbe ad majd a Pax Pannoniae Kft. Az alapszabály módosításával szeretnénk elérni, hogy például a távszavazás bevezetésével, a vezető testületek üléseinek ritkításával tovább csökkenjenek a kiadásaink. S bár korábban arról volt szó, pályázhatunk majd az Illyés Közalapítványhoz, amelyhez a parlament átirányította az MVSZ-nek előirányzott pénzt, eddig egyetlen fillért sem láttunk tőlük. DOBSZAY JÁNOS
__label__történelem 0.998911 __label__gazdaságtörténet 0.00408014 __label__holokauszt 0.0036036 __label__pénztörténet 0.00176461 __label__szociáldemokrácia 0.000497857 __label__antiszemitizmus 0.000414482 __label__társadalom 1e-05 __label__pénzügy 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__történelem 1.00001 __label__holokauszt 0.0460439 __label__person__csurka@@istván 0.0128312 __label__person__surányi@@györgy 0.0120638 __label__person__bárdossy@@lászló 0.00913564 __label__person__pozsgay@@imre 0.00574025 __label__person__kuncze@@gábor 0.00523013 __label__person__drozdy@@győző 0.00491541 __label__organization__magyar@@fórum 0.00408014 $$$ __label__történelem geography__magyarország person__imrédy@@béla person__imrédy@@szabolcs genre__olvasói@@levél author__gombos@@endre year__2000 $$$ Az FKGP Független Ifjúság nevű vezetőjével készített $$$ Az FKGP Független Ifjúság nevű vezetőjével készített Portréban a kezdő politikus önérzetesen szól arról, hogy azonos nevet visel „vitéz” Imrédy Bélával, a háborús bűnökért kivégzett politikussal (HVG, 2000. március 4.). Imrédy Szabolcs neki tulajdonítja, hogy „kikecmeregtünk” a gazdasági válságból. Nem tudom megállni, hogy legalább felsorolásszerűen szót ne ejtsek „vitéz” Imrédy tetteiről, amelyeket Imrédy Szabolcs csak úgy jellemez, hogy azok nem voltak a legsikeresebbek. Nos, Imrédy miniszterelnök nevéhez fűződik az első zsidótörvény s a sajtószabadság erős korlátozása. Létrehozta a Magyar Megújulás Pártját, amely a nyilasokkal szövetkezett. A német megszállás első hónapjaiban közgazdasági miniszterként a magyar gazdasági élet teljes kiszolgáltatására törekedett. Társadalmi funkciójáról sem szabad elfeledkezni: a nyilas uralom alatt a Keleti Arcvonal Bajtársi Szövetség megalapítója, vezetője. Imrédy Béla az 1932. október 1-jén megalakult Gömbös-kormány pénzügyminisztere lett. Minthogy a gazdasági világválság 1933-ig tartott, Imrédynek nem sok lehetősége volt Magyarország „kimentésére” a világválság hatásai alól. GOMBOS ENDRE (Budapest)