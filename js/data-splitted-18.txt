__label__belpolitika 0.999457 __label__kormányválság 0.712242 __label__kormánykoalíció 0.592677 __label__kormányalakítás 0.362979 __label__kormány 0.27514 __label__országgyűlési@@választás 0.090103 __label__kormányprogram 0.0149671 __label__gazdaság 0.00971848 __label__állami@@költségvetés 0.00885735 __label__béketárgyalás 0.00858749 $$$ __label__geography__lengyelország 1.00001 __label__belpolitika 0.99907 __label__kormány 0.679189 __label__kormányválság 0.538993 __label__kormányalakítás 0.48439 __label__kormánykoalíció 0.362979 __label__person__buzek 0.122533 __label__organization__demokratikus@@baloldali@@szövetség@@(lengyelország) 0.0737063 __label__person__jerzy 0.0600966 __label__organization__szabadság@@unió@@(lengyelország) 0.0583558 $$$ __label__kormány __label__kormányátalakítás __label__belpolitika geography__lengyelország person__buzek person__jerzy genre__cikk author__németh@@andrás year__2000 $$$ Kisebbségi kormány Varsóban, Megint elesik? $$$ Kisebbségi kormány Varsóban Megint elesik? Kisebbségi kormány alakult Lengyelországban, miután a múlt héten véglegesen szétesett a varsói jobbközép koalíció. Elemzők szerint a Jerzy Buzek kormányfő vezette kabinet nem éli túl a jövő évi költségvetési szavazást, s az is valószínűnek látszik, hogy az előrehozott választások a baloldali ellenzék diadalát hozzák majd. Két és fél évig tartó, sokszor viharos házasság után múlt hét kedden felbomlott a több mint harminc szervezetet és pártot tömörítő jobbközép Szolidaritás Választási Akció (AWS) és a liberális Szabadság Uniója (UW) által alkotott kormánykoalíció. A 460 fős szejmben 60 hellyel rendelkező UW vezetői azzal magyarázták a két párt közötti szövetség megújításáról kezdett tárgyalások kudarcát, hogy az AWS nem hajlandó kellő határozottsággal kiállni a piacgazdasági reformok folytatása mellett (HVG, 2000. június 3.). A koalíció széteséséről szóló hírt hamarosan újabb bejelentés követte, miszerint Jerzy Buzek kormányfő kisebbségi kormányt alakít, s az UW által üresen hagyott öt miniszteri posztot az AWS képviselőivel tölti be. A kormányalakítás meglehetősen gyorsan ment - Leszek Balcerowicz pénzügyminiszter helyét a 42 éves Jaroslaw Bauc vette át, míg Anna Suchocka igazságügy-minisztert Lech Kaczynski, Tadeusz Syryjczyk közlekedési minisztert pedig Jerzy Widzyk váltotta fel. A másik két UW-miniszter - Bronislaw Geremek külügyminiszter és Janusz Onyszkiewicz védelmi miniszter - kötelezettségei miatt még néhány napig hivatalban marad, ám az ő helyükre is megvannak a jelöltek. A gördülékeny váltás azonban semmiképpen sem biztosíték arra, hogy a csak 210 parlamenti hellyel rendelkező AWS kisebbségi kormánya képes lesz hatalomban maradni a jövő év őszén esedékes parlamenti választásokig. Varsói elemzők szerint az újabb Buzek-kormány legfeljebb 2001 januárjáig, a jövő évi költségvetésről döntő szavazásig töltheti be hivatalát, mivel aligha valószínű, hogy az egyre népszerűbbé váló Baloldali Demokratikus Szövetség (SLD) vagy az UW megsegítené az AWS-t. Az UW támogatására azért is kicsi az esély, mert az első nyilatkozatok alapján úgy tűnik, a Szolidaritás szakszervezetre támaszkodó AWS nem tartja majd magát a Balcerowiczot jellemző pénzügyi szigorhoz. Bauc például nem válaszolt arra a kérdésre, hogy kitart-e Balcerowicz indítványa mellett, miszerint 2001-ben a költségvetési hiányt a hazai össztermék (GDP) 2,7 százalékáról 1,5-re kellene csökkenteni. Marian Krzaklewski, az AWS első embere pedig azt hangsúlyozta, hogy a jövő évi költségvetés olyan „reális büdzsé” lesz, amely egyformán megfelel a gazdaság és a társadalom igényeinek. Varsóban ezt a nyilatkozatot úgy fordították le, hogy az AWS a költségvetési kiadások növelésével igyekszik majd népszerűbbé tenni a jobboldali szervezeteket tömörítő koalíciót. Ha a várakozásoknak megfelelően a költségvetési szavazás során elvérzik a Buzek-kormány, akkor jövő márciusban vagy áprilisban kerülhet sor az előrehozott parlamenti választásokra, s a napokban közzétett közvélemény-kutatási adatok szerint az SLD akár a voksok 40 százalékát is megszerezheti. Elemzők szerint az sem kizárt, hogy a jelenleg 10-15 százalékos támogatást élvező UW hajlandó lesz szövetségre lépni a baloldali erőkkel, amelyek 1993 és 1997 közötti kormányzásuk idején bebizonyították: nem zárkóznak el a szükségesnek ítélt megszorító intézkedések meghozatalától. A kisebbségi kormányzás minden bizonnyal elhúzódó instabilitást okoz majd, s ez ronthatja Lengyelország pozícióit az Európai Unióval (EU) folytatott belépési tárgyalásokon. Ugyancsak biztosra vehető, a bizalmatlansági indítványok rémétől tartó kormány képtelen lesz arra, hogy a korábban tervezett ütemben fogadtassa el a parlamenttel az EU-csatlakozáshoz szükséges törvénymódosításokat (lásd keretes írásunkat). „E kormányválsággal újabb szög kerül a 2003-as felvételi dátum koporsójába. Eddig is voltak lemaradásaink, ám mostantól semmi esélyünk a felzárkózásra” - mondta a Warsaw Business Journal című varsói hetilapnak Jacek Kucharczyk, egy társadalmi ügyekkel foglalkozó kutatóintézet szakértője. Elemzők az egyébként sem igazán stabil zloty árfolyamának gyengülését is valószínűnek tartják. „A következő 3-6 hónapban további jelentős árfolyamcsökkenés várható, mivel egyértelművé válik, hogy a kisebbségi kormány nem lesz elég hatékony a pénzügyi fegyelem fenntartásában és a strukturális reformok folytatásában” - vélekedett a Reuters hírügynökségnek adott nyilatkozatában Wike Groenenberg, a Salomon Smith Barney londoni tanácsadó cég Lengyelországgal foglalkozó közgazdásza. Abban viszont mindenki egyetért, komoly gazdasági válság nem várható: a lengyel gazdaság a magas, 13 százalékos munkanélküliség és az egyéb nehézségek ellenére is annyira egészséges, hogy elvisel néhány hónapos bizonytalanságot. A gondok láttán sokan úgy gondolják, az lenne a legjobb, ha viszonylag gyorsan megbukna a kisebbségi kormány, s egy előrehozott választás révén néhány hónapon belül újra stabil kormánya lehetne az országnak. Több független elemzőhöz hasonlóan ezen a véleményen van Danuta Waniek, az SLD szóvivője is, aki szerint a lehető leggyorsabban ki kellene írni a választásokat, s addig is meg kell akadályozni, hogy Buzek és kormánya stratégiai döntéseket hozzon. Ezek közé tartoznak például a nagyvállalatok privatizációjával kapcsolatos határozatok, s így könnyen elképzelhető, hogy nem kezdődik meg a jövőre tervezett eladások előkészítése (az idei privatizációs tervek, köztük a TPSA állami távközlési óriás 4 milliárd dollár értékű tulajdoni hányadának áruba bocsátása varsói jelentések szerint nem kerülnek veszélybe). A varsói erőviszonyok tisztázásához mindenképpen hozzájárul, hogy ősszel elnökválasztást rendeznek, s most úgy tűnik, a jelenleg is hivatalban lévő államfőnek, Aleksander Kwasniewskinek minden esélye megvan a második mandátum elnyerésére. A szavazati arányok tudatában pedig megkezdődhet a számolgatás, kinek és mikor éri meg a legjobban az előrehozott választások kikényszerítése. NÉMETH ANDRÁS
__label__kultúra 0.00289958 __label__temetkezés 0.00272499 __label__merénylet 0.00219272 __label__nacionalizmus 0.0021257 __label__rongálás 0.00206074 __label__történelem 0.00193673 __label__humor 0.00193673 __label__fasizmus 0.00182021 __label__fiatalok 0.00165848 __label__vallás 0.00160785 $$$ __label__geography__ausztria 1.00001 __label__kultúra 0.0140736 __label__geography__salzburg 0.0132328 __label__person__kurt 0.0103382 __label__organization__fpö 0.00913564 __label__person__hermann 0.00832578 __label__person__alfred 0.00713143 __label__geography__bécs 0.00649827 __label__person__thomas 0.0062999 __label__person__hans 0.00574025 $$$ __label__politika geography__ausztria person__haider person__jörg genre__cikk author__földvári@@zsuzsa year__2009 $$$ HAIDER-KULTUSZ, Tárnatárlat $$$ HAIDER-KULTUSZ Tárnatárlat Emlékkiállításon idézik fel az egy éve autóbalesetben elhunyt Jörg Haider szélsőjobboldali politikus alakját a klagenfurti bányamúzeumban. „Eszembe sem jutott, hogy a múzeumot, ahol Jörg Haider halálának első évfordulójára emlékkiállítást rendeztünk, azért fogják megszólni, mert a második világháborúban olasz hadifoglyokkal ásatták ki a légvédelmi bunkert, amelyet anno a véreskezű náci tartományi körzetvezető, Friedrich Rainer is igénybe vett.” Így mentegetőzött az eddig nem különösebben híres klagenfurti bányamúzeum igazgatója a január 26-áig látható tárnatárlat megnyitóján. A bemutató Jörg Haider, az autóbalesetben tavaly októberben szörnyethalt politikus családi életét, tartományvezetői tevékenységét és a tragikus balesetet tárja a közönség elé, kerülve az egész életében megosztó politikus pályafutásának vitatott elemeit. A köztudottan nácipárt-tag Haider szülők fényképét kitették a falra, azzal a kommentárral, hogy az akkori osztrák apák generációjára általában jellemző volt a Hitler-imádat. Angyali gyermekként látható a kis Jörg, akinek aprócska cipőjét, hintalovát meg is lehet érinteni. Kiállították az ő és a felesége esküvői ruháját, számos fotón kislányaival látható rajongó apaként, és ott a számtalan képi bizonyíték arra, hogy Karintia népe is mennyire rajongott a jövőbe látó, mindenkivel szót váltó politikusért. Akit a dalai láma vagy a világhírű osztrák színész, Maximilian Schell egyaránt megtisztelt társaságával. Hogy Haider és csapata miatt az EU egy fél évig szankcióval büntette Ausztriát, arról nem esik szó. De az is csak apró betűs hír volt, hogy vagy negyvenen – igaz, csak álarc mögé bújva – tüntettek a kiállítás megtartása ellen. Ami nem illik az idillbe, az kimaradt. Így például drámai temetési képek, koszorúerdők láthatóak, de nem tették közszemlére a klagenfurti ügyészi vizsgálat végeredményét, amely egyértelműen kimutatta, hogy a politikus nem egyszerűen alkoholt fogyasztott a baleset éjszakáján, hanem szinte az eszméletlenségig részeg volt. Ezt a nyers verziót a karintiaiak többsége az első perctől kétkedve fogadta; inkább azt gyanította, hogy merényletet hajtottak végre a modern Robin Hood, a kisemberek védelmezője ellen. Maga a Haider család is rájátszott a gyilkossági verzióra, ezért telt el majdnem két hónap a halál és a temetés között. Mára a Lambichl nevű falucska és a határában lévő útkanyar, ahol a baleset történt, kegyhellyé nemesedett, Haider fotójával díszített piros üvegcsékben égnek az emlékmécsesek. Az évfordulóra egy imahelyre emlékeztető, négy szentképpel ékesített házikót is emelt a tartomány vezetése, amely a rövidesen Haider nevét megkapó bányamúzeum 40 ezer eurós kiállítását is finanszírozta. A kétnapos ünnepségsorozaton nem volt fotós, aki a halálkanyarban ne vette volna észre azt a Haider-hívőt, aki a karjára tetováltatta a „vezér” képét. Haider egy év alatt legendává vált, Karintia őrangyalává, aki anno készpénzt osztott a népnek, akiért emlékmisét tartanak, akinek már a szentté avatását is kezdeményezte egy imaközösség. A templomi megemlékezésen a Haider által 2005-ben alapított – a lényegében csak Karintiában meghatározó, a jobboldali FPÖ-ből kiszakadt – BZÖ párt vezetői tündököltek, egyenruhára emlékeztető népviseletükben. Hogy Haider elszakadt az által korábban a hatalomig vitt FPÖ-től, arról nem történt említés, a kegyelet jegyében az ellenséggé vált egykori párttársak is ájtatosan emlékeztek az „ő Jörgjükre”. Nem csupán az áhítatnak, a virágzó kegytárgybiznisznek sem tett jót az a 31 esztendős klagenfurti pincér, bizonyos René, aki egy nappal az évforduló előtt a német Bildnek mesélt arról, hogy nyolc évig volt Haider szeretője. Eddig rejtőzött, hiszen a politikus biszexualitását titkolni kellett – mondta. Vallomását követően a fiatalembert szitkozódó, fenyegetőző levelek árasztották el, nappal nem is meri elhagyni a lakását. Az eBay online piacon virágzik a Haider-tárgyak árverése, legyen szó emlékérmekről, sporteszközökről vagy a politikus autogramjáról. Kapható cd Haider kórusdalaival, dvd választási fellépéséiről. Mióta meghalt, két könyvet is írtak róla, az első már egy hónappal a halála után kijött, és jó ideig vezette az osztrák bestsellerlistát. A második az autóbalesetet „változtatta” merényletté. Rekordpéldányszámban kel el a News című bulvárlap is, amikor a Haider-sztorit teszi – egy éven belül immár negyedszer – a címlapjára. A gyász napjait kissé elcsúfította, hogy kiderült: a tartományi tulajdonú HypoAlpenAdria Bankért a Bayerische Landesbank 400 millióval többet fizetett a nyilvánosságra hozott vételárnál, amikor a pénzintézetet privatizálták. A pénzből a híresztelések szerint jutott a BZÖ-nek és első emberének is. De Haidernek soha nem ártottak, és ma sem ártanak a botrányok, leleplezések. Zseniális kommunikátor volt, aki még ma is azt az illúziót kelti a híveiben, hogy tartoznak valahová – vélik szociológusok. A karintiai önkormányzat hamarosan dönt arról, hogy Klagenfurtban teret és hidat is elnevez az 58 esztendősen elhunyt politikusról. FÖLDVÁRI ZSUZSA / BÉCS
__label__közúti@@közlekedés 0.957922 __label__útdíj 0.577505 __label__áruszállítás 0.212079 __label__közlekedés 0.115971 __label__autópálya 0.00349342 __label__úthálózat 0.00193673 __label__bankkártya 0.00104223 __label__e-kereskedelem 0.000454218 __label__személyi@@okmányok 0.000427316 __label__autóállomány 0.000402042 $$$ __label__geography__magyarország 1.00001 __label__közúti@@közlekedés 0.987578 __label__útdíj 0.585111 __label__áruszállítás 0.287778 __label__közlekedés 0.0154346 __label__autótartás 0.0103382 __label__bankkártya 0.0103382 __label__napidíj 0.000742181 __label__geography__záhony 0.000742181 __label__organization__westel@@rt. 0.000636334 $$$ __label__áruszállítás __label__logisztika __label__útdíj geography__magyarország organization__nemzeti@@útdíjfizetési@@szolgáltató@@zrt. genre__cikk genre__keretes year__2014 $$$ Mint a katonatiszt $$$ Mint a katonatiszt Október első hetének végéig 124 milliárd forintnyi e-útdíjat fizettek be az idén a magyarországi utakat használó, 3,5 tonnásnál nagyobb tehergépkocsik után, s a HU-GO rendszert működtető Nemzeti Útdíjfizetési Szolgáltató Zrt. közlése szerint a bevételek a terveknek megfelelően alakulnak. Az eredményességhez jelentős mértékben hozzájárul, hogy a 6500 kilométer hosszú díjköteles hálózaton 101 ellenőrző kapu működik, s a NÚSZ, illetve a rendőrség 105 autója is figyeli a forgalmat. Közben zajlik az e-útdíjas, illetve a személygépkocsik és a kisebb teherautók számára kitalált e-matricás rendszer ellenőrzésének az integrálása, így az e-útdíjas, illetve az e-matricás kamerák hamarosan alkalmasak lesznek a másik hálózatban közlekedők megfigyelésére is. A HU-GO rendszerébe eddig 41 ezer ügyfél 147 ezer gépjárművet regisztrált, s ezeknek több mint fele már fedélzeti eszközzel (OBU) intézi a díjfizetést. Az úthasználatból a magyar fuvarosok mintegy 50 százalékkal részesülnek, míg a külföldiek közül leginkább a román kamionosok – 20 százalék – használják a hazai utakat.
__label__pszichológia 0.132974 __label__pszichiátria 0.063725 __label__gyermekek@@helyzete 0.0321107 __label__oktatás 0.0293222 __label__orvostudomány 0.00858749 __label__tudomány 0.00408014 __label__életmód 0.0021257 __label__társadalom 0.00199777 __label__család 0.00182021 __label__etika 0.00176461 $$$ __label__geography__magyarország 0.44554 __label__pszichológia 0.144159 __label__gyermekek@@helyzete 0.0780882 __label__pszichiátria 0.0460439 __label__társadalom 0.00858749 __label__tudomány 0.00758724 __label__fogyatékosok 0.00574025 __label__oktatás 0.0047652 __label__geography__usa 0.0042088 __label__idősek 0.0036036 $$$ __label__gyermekek@@helyzete __label__orvostudomány __label__pszichiátria genre__cikk author__sindelyes@@dóra year__2003 $$$ KONFERENCIA A HIPERAKTÍV GYEREKEKRŐL, Örökmozgók $$$ KONFERENCIA A HIPERAKTÍV GYEREKEKRŐL Örökmozgók Az iskolaév végeztével újabb próbatétel, a vakáció veszélyei várnak a környezetük által „túl élénknek” ítélt és emiatt állandó konfliktusokat megélő hiperaktív gyerekekre és szüleikre. Egy közelmúltban Budapesten rendezett konferencián megpróbálták számba venni a probléma megoldásának már meglévő módszereit. Szerencsésebb szülők legfeljebb a 19. századi német festő, Wilhelm Busch képzeletében született, olykor hátborzongatóan komisz Max és Móric történeteit olvasva szembesülnek a gyakran az óvoda vagy az iskola rémének titulált gyerekekkel. Ezek azok a legendás rosszcsontok, akik nem tudnak néhány percnél tovább odafigyelni valamire, akik minden újonnan kezdett tevékenységet hamar félbehagynak, soha nem képesek a sorukat kivárni, megállás nélkül beszélve nem engednek másokat szóhoz jutni, és képtelenek nyugton játszani, „ahogyan más normális gyerek”. Ezt a pörgést pedig még azzal is tetézik, hogy keveset aludva alig engedik környezetüknek mindezt kipihenni. Az ilyen gyerekekről való gondolkodás - derült ki nemrég egy, az Óbudai Nevelési Tanácsadó rendezte konferencián - még ma is sok szakmai vitában formálódik. Az ügyben nagyjából száz éve történt meg az első lépés, amikor is George Still angol gyerekorvos „akaratgyengének”, azaz fejletlen akaratúnak nevezte a hagyományos csoportfegyelmet követelő intézményekkel először találkozva ilyesfajta tüneteket mutató fiúkat és lányokat. Az okokat illetően azonban még ő sem tudott eligazítást adni, miként a tüneti kezelésben úttörő amerikai Charles Bradley sem, aki sokat vitatott, ám azóta is alkalmazott módon a múlt század harmincas éveinek végétől gyógyszeresen próbálta kezelni a - mint elnevezte - nyugtalansági szindrómát. Az okokat illető viták azóta is zajlanak. A Bradleyhez hasonlóan agyi magyarázatot sejtők igen meggyőzőnek tartják például a Robert Sokol amerikai neurológus vezette kutatócsoport eredményeit; ők jó másfél évtizede azt találták, hogy a környezetük által elviselhetetlenül élénknek mondott személyek agyában túlságosan nagy mennyiségben szabadul fel egy ingerületátvivő anyag, a dopamin. Mivel így a központi idegrendszer állandóan aktiválva van - vonta le a következtetést Sokol -, úgy tűnik, mintha az ilyen tulajdonsággal bírók állandóan „fel lennének húzva”. A másik fő tünet, a figyelem-összpontosítási nehézség miatt is definiálták egyébként a jelenséget „figyelemhiányos hiperaktivitás rendellenesség”-ként. Nem mindenki vélte azonban az agyat az egyedüli felelősnek. Nem elégedett meg ezzel a magyarázattal Ben Feingold amerikai orvos sem, aki harminc éve azt az azóta is sokat vitatott feltételezését adta közre, miszerint a hiperaktivitást azok az élelmiszerek váltják ki, melyek mesterséges színezéket, tartósítószert és számos gyümölcsben megtalálható szalicilátot tartalmaznak. Maggie Jons amerikai orvosi szakíró pedig egyebek mellett a hagyományos festékanyagokban jelen lévő ólmot teszi felelőssé. Az elmúlt évek kutatásai azonban egyre inkább azt valószínűsítik, hogy a hiperaktivitás többféle okból is eredeztethető, és ennek megfelelően többféle módon kezelendő tünetcsoport. Egyik jellegzetes típusa például - mondják a szakemberek - az úgynevezett idegrendszeri éretlenségből fakad. Ez azért külön kezelt változat, mivel a hiperaktivitás e válfajában érintett gyerekek is fáradhatatlanul nyüzsögnek, ám mivel nem elég ügyesek, állandó többletveszélynek is ki vannak téve. A kezelés ebben az esetben építhet az amerikai Anne Jean Ayres által kigondolt mozgásos terápiára. Ennek során a gyerek például egy kötelekkel, mászókákkal, lengő, forgó mobil játékokkal felszerelt tornateremben, szakmai felügyelet mellett próbálgathatja, fejlesztheti hiányos egyensúlyérzékét. „Az Ayres-terápiával nemcsak megtanul biztonságosan mozogni, de közben az idegrendszere is érik” - magyarázza a módszer lényegét Irtzl Károly klinikai szakpszichológus, az Óbudai Nevelési Tanácsadó igazgatója. Más a helyzet a genetikai eredetű hiperaktivitás esetében. Erről az amerikai Joseph Biederman a General Psychiatry című orvosi szaklapban 1992-ben publikált tanulmányában azt írta, hogy az általa vizsgált hiperaktív gyerekek szüleinek és testvéreinek több mint a felén ugyancsak felfedezhetőek voltak a hiperaktivitás jellegzetességei. Ennél a hiperaktivitás-típusnál, mondják a szakértők - öniróniával elismerve lehetőségeik mai határait -, aligha van célravezetőbb, mint a szülők „terápiája”, azaz felkészítésük különleges adottságú gyerekük nevelésére. A veleszületett hiperaktivitást, úgymond, eltüntetni ugyanis nem lehet. Az viszont - a kellőképpen felkészített és állóképes szülő segítségével - elérhető, hogy a gyerek hasznos dolgokra fordítsa olykor elviselhetetlennek tetsző energiáját. „Ezekből a gyerekekből kiugróan sikeres felnőttek is válhatnak, hiszen egész életükben megőrzött tulajdonságuk maradhat, hogy semmiért nem sajnálják a fáradságot, és mindent hatalmas, a külső szemlélő szemében olykor emberfelettinek tűnő erőbedobással végeznek” - mondja a már idézett Irtzl Károly. A hiperaktivitásnak létezik egy vitatott formája is, amelyet a szakértők egy része gyakran nem is tekint „igazi hiperaktivitásnak”. Ez azoknál a gyermekeknél fordul elő, akik érzelmi alapon válnak forgószéllé, és viselkedésük általában családon belüli történésekre adott reakció. Bár elvileg vigasztaló lehet, hogy pszichoterápiával és a feszültséget okozó gondok elmúltával a tünetek is enyhülnek, az okok megszüntetése sokszor nehezebb, mint a terápia. Hiperaktív csemete szülőjének lenni sem kis próbatétel. A negatív óvodai, iskolai, társadalmi visszaigazolások következtében - megfelelő szakasszisztencia és tanácsadás nélkül - a sikertelenségi sorozatok nyomán szülő és gyereke közt kimerülhet, elfogyhat az egymás iránti türelem és bizalom. A magyar, de németül író Georg Kühlewind antropozófus - a Rudolf Steiner filozófus nevével fémjelzett, filozófiát és teológiát „keresztező”, a pedagógiára nagy hangsúlyt helyező irányzat követője - Csillaggyerekek című, magyarul egy éve olvasható könyvében kifejezett feltételként említi a bizalomépítést. Szerinte az egyébként nehezen kezelhető gyermek is szívesebben jár a felnőtt kedvében, ha tudja, hogy megértik és elfogadják olyannak, amilyen. Természetesen szükség van megfelelő intézményi keretre is, amely az egyes esetektől függően lehet alkalmi vagy rendszeres foglalkozás a nevelési tanácsadókban, de akár speciális iskola is. „Nincs reménytelen eset” - állítja derűlátóan Rab András pszichológus, a hiperaktív tanulókkal is foglalkozó Kincsesház Általános Iskola igazgatója. Ebben az intézménytípusban néhány fős osztályokban, személyre szabott órarenddel dolgoznak, ezért senkinek sem kell - ami az ilyen esetekben a legnehezebb - a többiekhez alkalmazkodni, mindenki a maga tempójában haladhat. Mindenképpen biztató, hogy a szakértők szerint a gyerekek egy része - a kedvezőtlen következményeket illetően legalábbis - idővel mintegy kinövi az örökmozgóságot. Aki pedig nem, az szerencsés esetben olyan pályát és életmódot talál magának, ahol túlhabzó aktivitása akár kifejezett erény is lehet. Az ebben reménykedők számára emlegetik a feltalálófenomén Thomas A. Edisont, a saját önálló mesevilágot nemcsak megálmodó, de meg is teremtő rajzolóművészt, Walt Disneyt vagy az univerzális művész-polihisztort, Leonardo da Vincit; őket azon hiperaktív embertársaink között tartják számon, akik kétségtelen rátermettségüket fogyhatatlannak tetsző energiával párosítva építették életművüket. SINDELYES DÓRA
__label__arab-izraeli@@konfliktus 0.997758 __label__politika 0.629785 __label__terrorizmus 0.546748 __label__béketárgyalás 0.106701 __label__külpolitika 0.100889 __label__csapatkivonás 0.0518555 __label__biztonságpolitika 0.00248262 __label__kormányátalakítás 0.00206074 __label__valuta 0.00146506 __label__valutakereskedelem 0.00142036 $$$ __label__geography__izrael 1.00001 __label__arab-izraeli@@konfliktus 0.998142 __label__külpolitika 0.0875738 __label__geography__palesztina 0.0875738 __label__politika 0.0446909 __label__geography__libanon 0.0420977 __label__terrorizmus 0.0216253 __label__béketárgyalás 0.0197291 __label__csapatkivonás 0.0179962 __label__person__saron 0.00308537 $$$ __label__arab-izraeli@@konfliktus __label__terrorizmus geography__izrael geography__palesztina geography__szíria person__jaszin person__ahmed organization__hamász organization__hezbollah genre__hír year__2004 $$$ IZRAELI-SZÍR HUZAVONA $$$ IZRAELI-SZÍR HUZAVONA Az 1967-ben elfoglalt Golán-fennsík az ára a Szíriával kötendő békének - közölte parlamenti képviselőkkel hétfőn Ariel Saron izraeli kormányfő, s ők úgy értékelték szavait, hogy ki van zárva a Szíriával folytatandó tárgyalások közeli újrakezdése. Simon Peresz munkapárti vezető szerint Saron a tárgyalások kimeneteléről beszélt, hogy ne kelljen elkezdeni a párbeszédet. Néhány órával később a dél-libanoni Hezbollah gerillái kilőttek egy izraeli katonai buldózert, amely a szervezet szerint átlépte a határt. Egy katona meghalt, egy pedig megsebesült. Az izraeli hadsereg közölte, a munkagép a Szíria támogatását élvező Hezbollah által telepített aknákat akarta felszedni, és csak néhány méterrel lépte át a nemzetközi határt. Ahmed Jaszin sejk (képünkön), a Hamász szélsőséges palesztin szervezet szellemi vezére közölte, az izraeli-gázai átkelőnél múlt szerdán végrehajtott, négy izraeli halálát okozó öngyilkos merényletet egy nő követte el. A mozgalom - tette hozzá - először alkalmazott nőt kamikazeként (ellentétben más palesztin terrorcsoportokkal). Az izraeli védelmiminiszter-helyettes, Zeev Boim múlt pénteken halállal fenyegette meg Jaszint.
__label__forintárfolyam 1.00001 __label__valutakereskedelem 1.00001 __label__valuta 0.984585 __label__forint 0.0550153 __label__történelem 1e-05 __label__társadalom 1e-05 __label__pénzügy 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 1.00001 __label__forintárfolyam 1.00001 __label__valutakereskedelem 1.00001 __label__geography__svájc 1.00001 __label__valuta 0.996065 __label__forint 0.984585 __label__külpolitika 1e-05 __label__geography__európai@@unió 1e-05 __label__organization__täglich@@alles 1e-05 __label__person__falk 1e-05 $$$ __label__forintárfolyam __label__valutakereskedelem geography__magyarország geography__svájc genre__grafikon year__2011 $$$ A svájci frank forintárfolyama $$$ A svájci frank forintárfolyama 11230732.pdf
__label__pártpolitika 0.921932 __label__belpolitika 0.103759 __label__vezetőváltás 0.00240673 __label__társadalom 1e-05 __label__kultúra 1e-05 __label__pénzügy 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__organization__lehet@@más@@a@@politika 0.961544 __label__geography__magyarország 0.731069 __label__person__jávor@@benedek 0.362979 __label__pártpolitika 0.0351548 __label__person__szabó@@tímea 0.0275953 __label__person__schiffer@@andrás 0.00395541 __label__person__széll@@bernadett 0.000839589 __label__külpolitika 1e-05 __label__organization__täglich@@alles 1e-05 __label__person__falk 1e-05 $$$ __label__belpolitika __label__pártpolitika geography__magyarország organization__lehet@@más@@a@@politika genre__hír year__2013 $$$ Átalakítja vezető testületeit az LMP $$$ Átalakítja vezető testületeit az LMP a jövő évi választásokra készülve. Az eddigi szóvivői rendszert két társelnök váltja majd, és bevezetik a pártigazgatói pozíciót.
__label__érdekegyeztetés 0.991433 __label__béralku 0.990597 __label__érdekvédelem 0.766304 __label__sztrájk 0.531219 __label__munkajog 0.233716 __label__bér 0.201823 __label__szakszervezet 0.140346 __label__minimálbér 0.028446 __label__vasúti@@közlekedés 0.0222962 __label__demonstráció 0.0222962 $$$ __label__geography__magyarország 1.00001 __label__érdekegyeztetés 0.997459 __label__béralku 0.994099 __label__sztrájk 0.988678 __label__érdekvédelem 0.760661 __label__bér 0.44554 __label__munkajog 0.228166 __label__organization__érdekegyeztető@@tanács 0.156115 __label__organization__országos@@érdekegyeztető@@tanács 0.0980893 __label__munkaidő 0.0875738 $$$ __label__bér __label__béralku __label__érdekegyeztetés geography__magyarország organization__országos@@érdekegyeztető@@tanács genre__hír year__2007 $$$ Alkudozás a bérekről $$$ Alkudozás a bérekről A múlt héten sem sikerült megállapodni a versenyszférának ajánlott bérminimumról az Országos Érdekegyeztető Tanácsban (OÉT). Legutóbb a munkaadók 4-8, a munkavállalók 6-9 százalékos béremelést javasoltak, a végsőnek szánt január 26-ai ülésen tehát 6-8 százalék körüli, „inflációkövető” egyezség várható, bár lényeges különbség van a felek között az infláció megítélésben. A munkaadók a gazdaságkutatók által jósolt éves 6-6,5 százalékkal számolnak, a munkavállalók viszont a jegybankra hivatkozva ennél jóval többel. Közben az ágazatokban és a vállalatoknál is folyik az alkudozás. A mezőgazdaságban már megszületett az 5,5-9 százalékos ajánlás, a MÁV-nál, a Postánál és a többi állami vállalatnál pedig ugyanennek a sávnak a közepénél állapodtak meg, a még lezáratlan alkuknál a szakszervezetek várják az OÉT ajánlását. Ha a héten nem születik megállapodás, a közúti közlekedési dolgozókhoz hasonlóan több szakszervezet demonstrációra és sztrájkra készül.
__label__internet 0.999618 __label__kultúra 0.975587 __label__információszolgáltatás 0.0149671 __label__elektronikus@@sajtó 0.0047652 __label__könyvtár 0.00199777 __label__irodalom 0.00117951 __label__közgyűjtemény 0.000949944 __label__gazdaság 0.00071967 __label__cenzúra 0.000617076 __label__marketing 0.000427316 $$$ __label__internet 1.00001 __label__geography__magyarország 1.00001 __label__kultúra 0.890304 __label__információszolgáltatás 0.00782589 __label__person__nyírő@@andrás 0.00447838 __label__cenzúra 0.00248262 __label__geography__sopron 0.00206074 __label__marketing 0.00199777 __label__person__darvasi@@lászló 0.00142036 __label__person__tóth@@krisztina 0.00142036 $$$ __label__internet geography__magyarország genre__cikk year__2005 $$$ HONLAPTERMÉS, Újdonságok a .hu alatt $$$ HONLAPTERMÉS Újdonságok a .hu alatt VÁROSUNK! Téma: négy magyar város honlapja. Tartalom: hírek, szolgáltatások, programok, menetrendek, térkép, helyi cégek állásajánlatai, apróhirdetés. Egyéb: fórum. Megjegyzés: a négy város honlapja azonos kategóriarendszer szerint építkezik, ami jelentősen megkönnyítené a tájékozódást mind az ott élők, mind pedig az odautazók számára, ha a tartalom nem lenne enyhén szólva is lyukacsos. Kiadja/fejlesztette: Főnix Kreatív Kft. www.varosunk.hu Pontszám: ** VILÁGÖRÖKSÉG Téma: a Világörökség Nemzeti Bizottság honlapja. Tartalom: ismertető a Világörökség Egyezményről, a Világörökséghez tartozó építmények világszerte, a Világörökség magyar helyszínei, képek, rendezvények. Egyéb: nincs. Megjegyzés: bár a honlap világos és jól áttekinthető, a világ legfontosabb építészeti és kulturális emlékeiről szóló szájt több képet is elbírna. Kiadja/fejlesztette: Világörökség Nemzeti Bizottság/BelleView. www.vilagorokseg.hu Pontszám: *** MŰVÉSZETEK PALOTÁJA Téma: a Művészetek Palotájának honlapja. Tartalom: az épületnek és a benne lévő intézményeknek a bemutatása, programkereső és programismertetések, képgalériák, hírek, térkép. Egyéb: hírlevél, virtuális séta az épületben. Megjegyzés: az épületről készült csodaszép képek és az eseményekről megtalálható bőséges képi beszámolók feledtetik az első pillantásra kuszának tűnő menüszerkezetből adódó frusztrációt. Kiadja/fejlesztette: Művészetek Palotája/Mirai. www.muveszetekpalotaja.hu Pontszám: ***** A NAGY KÖNYV Téma: a játék weboldala. Tartalom: szavazás, sztárok könyvlistái, könyvajánló, hírek. Egyéb: Fórum, üzenőfal, olvasókörök létesítése, játékok. Megjegyzés: Bár az országos játék már több mint egy hónapja fut, a weboldalon ígért játékok még váratnak magukra. A szájt fórumán azonban élénk az élet: az olvasmányélmények sokakat megmozgattak. Kiadja/fejlesztette: Nagy Könyv Programiroda/n. a. www.anagykonyv.hu Pontszám: **** AXEL SPRINGER Téma: az Axel Springer Kiadó honlapja. Tartalom: a cég története, tevékenységei, termékei. Egyéb: online hírlap-előfizetés. Megjegyzés: az ország egyik vezető kiadójának honlapja a közölt információ mennyiségét tekintve kissé fapadosra sikeredett. Sehol egy e-mail cím a kapcsolatfelvételhez. Kiadja/fejlesztette: Axel Springer Kiadó/n. a. www.axelspringer.hu Pontszám: *** GLOBALPLAZA Téma: a plázákban való vásárlást elősegítő oldal. Tartalom: üzletházak ismertetői, termékek lelőhelyei, akciók márkák és típus szerint, keresés város és plázák szerint, magazin. Egyéb: kívánságlista, hírlevél (üzletházakra termékkategóriák szerint), állásajánlatok, apróhirdetés. Megjegyzés: a plázatartózkodást potenciálisan rövidítő szájt hasznos segítséget nyújt a rengeteg képpel és lelőhely-információval. Kiadja/fejlesztette: Global Plaza Kft./ Deepskeye Systems Kreatív Ügynökség. www.globalplaza.hu Pontszám: ****
__label__terrorizmus 0.970698 __label__légi@@közlekedés 0.0980893 __label__adatvédelem 0.00539494 __label__titkosszolgálat 0.00272499 __label__bűnmegelőzés 0.00193673 __label__iszlám 0.00176461 __label__szabványosítás 0.00176461 __label__bűnüldözés 0.000742181 __label__személyiségi@@jogok 0.000562779 __label__repülőgépeltérítés 0.000440557 $$$ __label__geography__európai@@unió 1.00001 __label__geography__usa 0.679189 __label__terrorizmus 0.0433758 __label__jog 0.0128312 __label__organization__nemzetközi@@büntetőbíróság 0.00782589 __label__légi@@közlekedés 0.00447838 __label__szabványosítás 0.0036036 __label__politika 0.00299103 __label__állami@@ünnep 0.00206074 __label__organization__sanghaji@@együttműködési@@szervezet@@(sesz) 0.00155876 $$$ __label__bűnmegelőzés __label__bűnüldözés __label__légi@@közlekedés __label__terrorizmus geography__európai@@unió genre__hír year__2007 $$$ Az EU a terror ellen $$$ Az EU a terror ellen Hozzáférhetővé tenné a nemzeti bűnüldöző szervek számára az EU-ba belépő vagy onnan kilépő légi járatok utasainak adatait az Európai Bizottság (EB), hogy növelje a terrorizmus elleni küzdelem hatékonyságát. Az EB kedden előterjesztett javaslata szerint az Egyesült Államok és az EU közötti hasonló megállapodás mintájára a tagállamok illetékes hatóságai lekérhetnék a légitársaságoktól az utas-nyilvántartási adatállomány 19 elemét, például az utazó nevét, lakcímét, útlevél-, bankkártya- és telefonszámát. Ezeket aztán legalább öt, de akár 13 évig is tárolhatnák. Tilos lenne gyűjteni az utazók faji és etnikai hovatartozására, politikai véleményére, vallására és világnézetére, egészségi állapotára és szexuális irányultságára vonatkozó információkat. Az amerikai rendszertől eltérően az EU-ban nem hoznának létre egységes adatbázist, a nemzeti hatóságok viszont egymás között megoszthatnák a légiutas-információkat. Ugyancsak kedden az EB indítványozta, hogy a tagállamokban egységesen nyilvánítsák bűncselekménnyé a terrorcselekményekre való nyilvános felbujtást, az azok végrehajtására vonatkozó tanácsok terjesztését, valamint a terroristák toborzását és kiképzését az interneten.
__label__felszámolás 0.99907 __label__légi@@közlekedés 0.995542 __label__közlekedés 0.817585 __label__csőd 0.341593 __label__repülőgépjavítás 0.0185566 __label__villamosenergia-ipar 0.00523013 __label__gépipar 0.0047652 __label__hídépítés 0.0043415 __label__vízi@@közlekedés 0.00226185 __label__állami@@szektor 0.00133502 $$$ __label__felszámolás 1.00001 __label__geography__magyarország 1.00001 __label__légi@@közlekedés 0.665421 __label__organization__malév@@gh@@földi@@kiszolgáló@@zrt. 0.122533 __label__organization__tiszavíz@@vízierőmű@@kft. 0.090103 __label__organization__mal@@magyar@@alumínium@@rt. 0.0827073 __label__organization__aeroplex@@kft. 0.0803675 __label__organization__malév@@rt. 0.0675567 __label__organization__nemzeti@@reorganizációs@@nonprofit@@kft. 0.0433758 __label__organization__magyar@@nemzeti@@vagyonkezelő@@zrt. 0.0259674 $$$ __label__fúzió __label__légi@@közlekedés __label__repülőgépjavítás geography__magyarország organization__aeroplex@@kft. organization__magyar@@nemzeti@@vagyonkezelő@@zrt. organization__malév@@gh@@földi@@kiszolgáló@@zrt. organization__malév@@rt. organization__tiszavíz@@vízierőmű@@kft. genre__hír year__2012 $$$ Malév-leányok: állami mentőöv $$$ Malév-leányok: állami mentőöv Az állami tulajdonú Tiszavíz Vízierőmű Kft. és a Magyar Nemzeti Vagyonkezelő Zrt. fele-fele arányban megvette a felszámolás alatt álló Malév Zrt. két leányvállalatát, a Malév GH Földi Kiszolgáló Zrt.-t és az Aeroplex Közép-európai Légijármű Műszaki Központ Kft.-t. A saját tőkéjüket mínusz 2-3 milliárdra fogyasztó, a Malév bedőlésével megrendeléseik több mint felét elvesztő filiálék üzletrészeit a HVG értesülése szerint 500-500 ezer forintért, a behajthatatlan Malév-követeléseket pedig mintegy 100 millió forintért vette meg a Tiszavíz. A 4,8 milliárd forint jegyzett tőkéjű erőműtársaság – amely a tiszalöki és a kiskörei vízi erőművet működteti – tavaly az áramtermelésből 2,9 milliárd forint árbevételt könyvelt el, adózott eredménye pedig meghaladta az egymilliárd forintot. A házon belüli eladással a két társaság megmenekült a felszámolástól.
__label__integráció 0.994455 __label__földtulajdon 0.760661 __label__népszavazás 0.115971 __label__földjog 0.0716012 __label__határátlépés 0.0566624 __label__alkotmány 0.0302246 __label__mezőgazdaság 0.0154346 __label__határvita 0.00735583 __label__nemzetközi@@jog 0.00328306 __label__államszervezet 0.00299103 $$$ __label__geography__európai@@unió 1.00001 __label__integráció 1.00001 __label__geography__lengyelország 0.998876 __label__földtulajdon 0.592677 __label__geography__kelet-európa 0.414909 __label__geography__magyarország 0.307368 __label__külpolitika 0.0550153 __label__geography__eu@@tízek 0.0341104 __label__földjog 0.0311538 __label__geography__szlovénia 0.0159164 $$$ __label__földjog __label__földtulajdon __label__integráció geography__európai@@unió geography__lengyelország genre__cikk genre__keretes year__2002 $$$ Lengyel föld $$$ Lengyel föld A múlt héten az Európai Unió (EU) és Lengyelország között született egyezség szerint Lengyelországban a külföldiek a csatlakozást követő 12 év leteltével vehetnek szabadon termőföldet, szemben a lengyelek által eredetileg kért 18 évvel. A kért és a kapott derogációs idő közti arány ugyanúgy 70 százalék, mint a Magyarország által eredetileg kért tízéves és a tavaly nyári fejezetlezáráskor megkapott hétéves átmenet közötti. A megállapodás más részei is hasonlóak: Magyarországon a csatlakozás napján már legalább három éve földet bérlő, életvitelszerűen Magyarországon lakó EU-állampolgár egyéni mezőgazdasági vállalkozók a belépéskor megvehetik majd a bérelt földet, Lengyelországban erre hároméves bérleti szerződés birtokában a keleti országrészben lesz mód, míg a nyugati vajdaságokban ugyanehhez hétéves bérletet kell igazolni. Romániát nem számítva Lengyelország volt az utolsó a tagjelöltek sorában, amellyel az EU egyezségre jutott földügyben, és így lezárhatta a tőke szabad áramlásáról szóló fejezetet: 6 tagjelölt - Észtország, Lettország, Litvánia, Szlovénia, Málta és Ciprus - egyáltalán nem kért átmeneti felmentést a külföldiek földtulajdonának szabályozása alól, míg négy tagjelölt (Bulgária, Csehország, Magyarország és Szlovákia) lényegében azonos feltételekkel zárta le ezt a fejezetet korábban. Először akkor lehetett sejteni, hogy a lengyelek 12 éves átmenetre számíthatnak, amikor Günter Verheugen, az Európai Bizottság (EB) német állampolgárságú bővítési biztosa pár hete Varsóban ezt sejtető kijelentést tett. Brüsszeli megfigyelők már többször rámutattak, hogy Verheugen „közelebb áll” az őt eredetileg az EU végrehajtó testületébe „küldő” Gerhard Schröder német kancellárhoz, mint ahogy azt az EB tagjaitól pártpolitikai és nemzeti semlegességet megkövetelő statutum előírja, márpedig nyílt titok, hogy a német kormányfő az EU 2004-es bővítését elképzelhetetlennek tartja Lengyelország nélkül. Romano Prodi, az EB elnöke viszont 1999-es kinevezésekor azért testálta éppen német tagra az uniós bővítés ügyét, mert azt remélte, hogy az anyagi következményektől rettegő német közvélemény torkán legkönnyebben egy honfitársuknak sikerül lenyomnia a keleti bővítést. A többi tagjelöltétől messze elrugaszkodó lengyel földderogációs igényt az EB hosszú ideig erősen ellenezte, s e tartózkodás fennmaradását mutatta, hogy noha Verheugen saját - pontosabban kancellárja - „szakállára” Varsóban végül is beleegyezett 12 évbe, a szokásoktól eltérően maga az EB testülete erről nem készített hivatalos dokumentumot, úgynevezett közös állásponttervezetet a tagállamok számára, inkább a háttérbe húzódott. Az események motorja ebben az esetben az EU e fél évben soros spanyol elnöksége lett, amely súlyt helyezett arra, hogy ne tűnjön a bővítés kerékkötőjének, s a március 15-ei barcelonai uniós csúcstalálkozón az EU állam- és kormányfői egymás között meg is egyeztek a lengyeleknek adható engedményben. A kivételesen hosszú lengyel földderogációhoz azonban az EU logikus magyarázattal is szolgál. Eszerint egyfelől Lengyelországban - más derogációt kérőktől eltérően - nem tiltják a külföldiek termőföldvásárlását, csupán engedélyhez kötik, s a hatóságok az engedélyt a legtöbbször meg is adják. Másfelől - szól az érvelés - Lengyelország helyzete különleges, mivel az ország határait a második világháború után mintegy 200 kilométerrel nyugatabbra tolták, emiatt a korábban Németországhoz tartozó országrész ingatlantulajdonosainak jogi helyzete kétségessé vált. A földbérleti időtartam hét évre való meghosszabbításával így az EU lényegében a lengyel gazdáknak a „visszatérni” szándékozó egykori német földtulajdonosoktól való félelmét semlegesíti. Mivel a többi tagjelölt esetében ilyen kivételes történelmi és politikai szituációt nem kell méltányolni, uniós szakértők kétlik, hogy bármely másik tagjelöltnek sikerülne hasonlóan hosszú átmenetet kiharcolnia, ha esetleg újra próbálná nyitni a tőkefejezetet. E különbségtételek eleget tesznek azoknak a követeléseknek, hogy az EU kellően differenciáljon a tagjelöltek között - vélekednek Brüsszelben. Arra is számítanak, hogy a Varsóban - a szélsőjobb kivételével - minden politikai szereplő által lelkesen üdvözölt földderogációval egyszersmind sikerül leszerelni a legnehézkesebb tagjelöltnek számító Lengyelország ellenkezését a mezőgazdasági támogatásokról szóló uniós javaslat legkényesebb pontjaival szemben s ezzel elgördíteni egy jelentős akadályt az ez év végi tárgyaláslezárás elől.
__label__oktatás 0.771854 __label__pszichológia 0.749097 __label__társadalom 0.651365 __label__gyermekek@@helyzete 0.44554 __label__közoktatás 0.362979 __label__életmód 0.122533 __label__fogyatékosok 0.0827073 __label__szolgáltatóipar 0.0275953 __label__idősek 0.0251888 __label__fiatalok 0.0251888 $$$ __label__pszichológia 0.966924 __label__társadalom 0.887215 __label__gyermekek@@helyzete 0.817585 __label__oktatás 0.50001 __label__fogyatékosok 0.422515 __label__család 0.414909 __label__közoktatás 0.370235 __label__geography__japán 0.0737063 __label__idősek 0.0737063 __label__csalás 0.0716012 $$$ __label__egészségvédelem __label__közoktatás __label__oktatás geography__japán geography__magyarország genre__cikk author__tóth@@ilda author__g. year__2016 $$$ | SIACUTERÁPIA | ISKOLAI AGRESSZIÓ | TISZTELETTUDÓ SZAMURÁJOK |, Fürge ujjak $$$ | SIACUTERÁPIA | ISKOLAI AGRESSZIÓ | TISZTELETTUDÓ SZAMURÁJOK | Fürge ujjak A testtartás és a koncentráció javítására és az agresszió csillapítására is jó módszer a japán siacumasszázs fogásain alapuló Suliszamuráj-program, amelyet mind több iskolában vezetnek be. „Megérinthetlek?” – kérdezik egymástól a negyedikesek, akik párba állva gyakorolják társukon a japán siacumasszázst. A zuglói Heltai Gáspár Általános Iskolában az alsós osztályok többségében hetente egy tanórán foglalkoznak az úgynevezett önsegélyező technikákkal Postás Beáta biológia-kémia szakos pedagógus, siacutréner segítségével. A gyakorlatokat kísérő történetek egy japán szamurájról szólnak, aki találkozik a medvével és a tigrissel, majd jól elázik, aztán felveszi a páncélját. Mindez masszázsmozdulatokra lefordítva azt jelenti, hogy a gyerekek először erőteljes nyomással – de instruktoruk szerint semmiképpen nem birodalmi lépegetőként beletenyerelve a másikba – átmasszírozzák társuk hátát a hátizmokon lefelé haladva, majd kezüket lágy macskaléptekkel hozzák felfelé. Amikor pedig a szamuráj a mese szerint elázik, a gyerekek az ujjaikkal kopogtatják partnerük fejét, nyakát, vállát és hátát, mindig pont olyan erősen, ahogyan a másik kéri. „Milyen esőt szeretnél? Nyári záport, zivatart vagy jégesőt?” – hangzik a jelképes kérdés. Egy másik gyakorlatnál négykézláb lépkednek, úgy, hogy csak az egyik vállcsücskük érinti a társukét. Merthogy az a feladat, hogy lekövessék a másik mozgását, miközben nem távolodnak el egymástól a vállaik. „Olyan volt, mintha hipnotizált volna, azt csináltam, amit ő akart” – számolt be tapasztalatairól az egyik kisfiú. Az amúgy is a gyerekek önfejlesztésére, önerősítésére építő Montessori-módszerrel dolgozó iskolában tavaly kezdték a Suliszamuráj nevű, egészségserkentőnek mondott programot alkalmazni az akkori harmadikosoknál. A módszer a japán siacumasszázs fogásain alapul, amelynek lényege, hogy az akupunktúrás pontok és az azokat összekötő energiapályák (meridiánok) stimulálásával az energia szabad áramlását érik el a szakemberek. A programban a testtudat kialakítása és a testtartás javítása mellett azt is megtanulják a gyerekek, hogyan nyúlhatnak úgy a társukhoz, hogy az ne tűnjön agressziónak. „A szamuráj legfőbb ismérvei a fegyelem és a figyelem” – hangzik a jelszó. Ezért kérnek az óra elején is engedélyt egymás megérintéséhez, a végén pedig japánul köszönik meg egymásnak az együttműködést. „Kellett egy varázsige, hogy a gyerekeket motiváljuk. A szamurájok, kulturális háttértől függetlenül, minden fiú és lány számára hősök. Izgalmas történetek szereplői, ráadásul elég távoliak, ezért szívesen azonosulnak velük. A japán szó amúgy a szaburau igéből származik, a jelentése: szolgálni” – foglalja össze a HVG-nek Karin Kalbantner-Wernicke, a Suliszamuráj német ötletgazdája. „Az is fontos – teszi hozzá –, hogy tudják a más kultúrákat tisztelni, ezért tanítunk meg nekik néhány japán üdvözlést is.” A gyógytornász szakember az 1970-es évek óta foglalkozik siacumasszázzsal, és férjével, a gyermekorvos Thomas Wernickével együtt dolgozta ki a kisiskolás korosztályra szabott módszert. „Huszonöt évvel ezelőtt egy olyan iskolában kezdtük, ahová mindennap jött a mentő, mert annyira agresszívak voltak a gyerekek. Az igazgató a segítségünket kérte. Hamarosan hetente csak egyszer hívták a mentősöket” – mondja a gyermekorvos. Wernickéék tapasztalatai szerint a gyerekek mind nagyobb részének rossz a testtartása, és nem képesek figyelni. Mindennek alapvetően két oka van: az utóbbi másfél évtizedben tendencia lett, hogy a bölcsőhaláltól való félelmükben a szülők nem fektetik hasra a csecsemőket, akiknek emiatt nem erősödnek meg kellőképpen a hátizmaik. Másrészt mind kevesebbet mozognak a gyerekek, naphosszat a tévé és a számítógép előtt ülnek. Emiatt nem alakul ki a testtudatuk, nem érzik a testük határait – a gyakori túlmozgások, a tanóra alatti hintázások is ezzel magyarázhatók. „Úgy viselkednek, mintha agresszívak lennének, ezért sokszor megbélyegzik őket. Pedig ennek semmi köze az agresszióhoz” – mutat rá Wernicke. A Suliszamuráj-programot úgy alakították ki, hogy a gyerekek néhány perc alatt, egy-két gyakorlatot elvégezve „kezelhetik” egymást és magukat az óra előtt. „Például dolgozatírás előtt rendszeresen úgynevezett marokkövet morzsolnak a tenyerükben, a megfelelő akupunktúrás pontok stimulálása ugyanis megnyugtatja az idegrendszert” – mondják Wernickéék. A többi gyakorlatnak is megvan az értelme: az eső szimulálásánál az ujjaik gyors mozgatásával a száj motorikáját fejlesztik, így jobban tudnak majd artikulálni. Éppen emiatt most azon dolgoznak Wernickéék, hogy idősotthonokban, demenciában szenvedők számára is alkalmazhatóvá tegyék a módszert. Ma már tucatnyi országban gyakorolják az iskolákban a Suliszamurájt, Svájctól Belgiumon és Svédországon át Ausztráliáig. Amerikában kisebb nehézségekbe ütköztek a népszerűsítésnél: a szülők és az intézményvezetők nem szívesen engedik, hogy a gyerekek megérintsék egymást. Ausztriában viszont akkora sikere van a programnak, hogy az állami egészségbiztosító finanszírozza az iskolai foglalkozásokat. Világszerte nagyjából ötszáz tréner – nagyrészt önkéntes – tevékenykedik az iskolákban. Magyarországon két éve tart továbbképzéseket siacumasszőrök számára az Országos Shiatsu Egyesület. Eddig nagyjából nyolcvanan végezték el a képzést, ők mintegy harminc iskolában oktatnak. „Háromszor 45 percben tanítjuk meg az alapokat, ezután a gyerekek maguk végezhetik a gyakorlatokat” – ad helyzetképet Jászberényi Éva, az egyesület elnöke, a módszer magyarországi meghonosítója. Legújabban pedagógusokat is képeznek, akik egy hétvége alatt elsajátíthatják a legfontosabb fogásokat, így osztályukban bármikor alkalmazhatják az önsegítő technikákat. A siacut gyakorló gyerekek sokszor hazaviszik a módszert, és a szüleiket kezelik. Az egyik németországi általános iskolában pedig bevezették, hogy valamelyik 15 perces szünetben a siacuügyeletes gyermekhez odamehetnek az iskolatársai, és rövid kezelést kérhetnek. Ugyanitt terjedt el karácsonykor az a szokás, hogy ajándék helyett rövid masszázzsal lepik meg a helyi idősotthon lakóit. G. TÓTH ILDA
__label__kultúra 0.985946 __label__művészet 0.984585 __label__zene 0.453272 __label__színház 0.334599 __label__opera 0.239359 __label__kultúrafinanszírozás 0.160276 __label__szponzorálás 0.0446909 __label__kitüntetés 0.033096 __label__rendezvényszervezés 0.0244331 __label__koncertszervezés 0.019134 $$$ __label__kultúra 0.9982 __label__geography__ausztria 0.991948 __label__művészet 0.972425 __label__opera 0.826722 __label__zene 0.712242 __label__geography__salzburg 0.658428 __label__person__hermann 0.348655 __label__színház 0.262852 __label__person__nitsch 0.168867 __label__kultúrafinanszírozás 0.0716012 $$$ __label__opera __label__zene __label__művészet __label__kultúra geography__ausztria geography__salzburg genre__cikk author__lindner@@andrás year__1999 $$$ Salzburgi Ünnepi Játékok, A direktor elkárhozása $$$ Salzburgi Ünnepi Játékok A direktor elkárhozása Heves viták dúlnak a népszerű Salzburgi Ünnepi Játékok belga művészeti vezetője, Gérard Mortier körül, aki a jelek szerint két év múlva távozik helyéről. Ténykedése nyomán azonban, úgy tűnik, a modern zene polgárjogot nyert Salzburgban. Műsoron kívüli „előadás” adta az amúgy idén is számos zenei csemegével szolgáló ünnepi játékok legfőbb beszédtémáját, s a címe lehetne akár - Berlioz bemutatott művét parafrazálva - „Mortier elkárhozása”. A fesztivál művészeti politikáját a kortárs zene középpontba állításával évek alatt fenekestül felfordító belga művészeti igazgatót, Gérard Mortier-t ugyanis a salzburgi tartományi vezetők egyenesen a pokolra kívánták. Az előzmény: Mortier csak bizonyos feltételekkel lett volna hajlandó meghosszabbítani 2001-ben lejáró szerződését, ám a tartományi vezetők kaptak az alkalmon, hogy megszabaduljanak a reformjaival sokakat meghökkentő direktortól, s követeléseire nemet mondtak. Igaz, Mortier lényegében az ünnepi játékok egész irányítási rendjét óhajtotta új alapokra helyezni, intendánsi szerepet szánva magának, vagyis teljhatalmat igényelt arra, hogy művészeti kérdésekben a jövőben egyedül ő hozzon meg minden érdemi döntést. „Ehhez azonban egy 1950-es törvényt kellett volna megváltoztatni - és így utat nyitni egy intendánsi rendszernek -, miközben pénzügyi szempontból ez a törvény Salzburgnak igen előnyös. A tartományi vezetők éppen ezért tárgyalni sem akartak erről” - tájékoztatta a HVG-t a fesztivált irányító igazgatói triumvirátus kincstárnok tagja, a koncertprogramokért is felelős Hans Landesmann. A bombát tulajdonképpen nem is Mortier, hanem Thomas Klestil államfő robbantotta július végén elhangzott megnyitóbeszédében, amikor burkolt támadást intézett - egyesek szerint talán csak beszédírója rosszul sikerült fogalmazása miatt - a salzburgi direktor ellen. Az elnök ugyanis megidézte a Jedermann írójaként ismert Hugo von Hoffmansthal osztrák költő fesztiválalapítói kiáltványában annak idején megfogalmazott „konzervatív forradalom” és „salzburgi világszínház” gondolatát, és harmóniát követelt konfrontáció, egyetértést provokáció helyett. Szerinte a művészeteknek „a szépséget, a stílust és a jó ízlést” kell közvetíteniük. Mortier szerint viszont a művészetnek nem lehet dolga, hogy „hamis paradicsomi állapotokat” tükrözzön. Klestil „tiszta és félreérthetetlenül osztrák jelleget” kért számon a fesztiválon, amit Mortier a személye és az irányzata elleni támadásként értelmezett, valamint a „szirupos Mozart-fesztiválok”, az általa száműzött konzervativizmus visszasírásának. Hozzátette: a nácik által egykor kirekesztett Arnold Schönberg, Alban Berg vagy Anton Webern sem volt „kevésbé osztrák”, mint azok, akiket az államfő pártfogol. Az éles stílusban reagáló művészeti igazgató közben nemcsak Ausztria jelenlegi első emberével rúgta össze a port, hanem az ünnepi játékok elnöknőjével, Helga Rabl-Stadler asszonnyal is. Annyira, hogy kijelentette: a jövőben nem hajlandó együtt dolgozni az igencsak kevéssé avantgárd nézeteket valló hölggyel. Rabl-Stadlernek persze esze ágában sem volt felállni székéből, hiszen ő éppen annak a tartományfőnöknek a hathatós támogatását élvezi, aki már régóta a legszívesebben Salzburg falain kívül látná Mortier-t. A fesztivál jövője így egyszeriben téma lett. A Salzburgba járók észlelhették, hogy a patinás Café Tomaselliben már nemcsak az előző esti opera-előadás vitákra ingerlő rendezői felfogása vagy a világsztár vendégénekesek és karmesterek teljesítménye került terítékre a bennfentes salzburgi „mindentudók” kávéházi vitáiban, hanem legalább annyi szó esett a végéhez közeledő Mortier-korszak mérlegéről is. Sokan persze inkább mennybe menesztenék, semmint pokolra küldenék a megújító lelkületű, művészi igazáért bármikor harcra kész Mortier-t, ám legfőbb híveinek sem sikerült maradásra bírniuk. A belga direktor két év múlva - legalábbis ez a helyzet ma - búcsút int Mozart városának. Addig is egy sebtében összehívott „kinevezési bizottság” kapta feladatul, hogy november 30-áig három jelölt nevét tegye le a végső döntést meghozó kuratórium asztalára, ki legyen az új művészeti vezető. „Egy ügybuzgó menedzser és egy széles körben elfogadott művész párosát tartanám a legjobb megoldásnak” - hangoztatta Hans Landesmann, hozzátéve: el tudná képzelni azt is, hogy a menedzsert többtagú művészeti tanács segíti, mégpedig nem úgy, hogy minduntalan beleszól az ügyvezetés rövid és hosszú távú döntéseibe, hanem úgy, hogy elvi iránymutatásaival ténylegesen megkönnyíti a dolgát. „Sok függ az október eleji választásoktól, attól, milyen összetételű lesz az új kormány, s ki irányítja majd a kulturális tárcát” - fűzi még hozzá Landesmann. Bár Mortier csak két év múlva távozik, az utódról máris folynak a találgatások. Felvetődött Giuseppe Sinopoli olasz karmester, a zürichi operát vezető osztrák születésű Alexander Pereira, az ugyancsak osztrák dirigens Nikolaus Harnoncourt, illetve a ma még Berlinben munkálkodó, igaz, a Berlini Filharmonikusok megüresedett fő-zeneigazgatói posztjáról nemrégiben lecsúszott izraeli pianista-dirigens, Daniel Barenboim neve is (Mortier szerint „oldalán Wagner dédunokájával, Eva Wagnerrel remek kettőst alkotnának”). Mások a korosodó, de ma is fáradhatatlan Lorin Maazelt, illetve a magyar származású Christoph von Dohnányit üdvözölnék örömmel a játékok új művészeti pápájaként. Ma persze még Mortier az úr Salzburgban. S ellenfelei támadására fittyet hányva elhozta ide a ma élő komponistanemzedék krémjéhez tartozó olasz Luciano Berio egyik modern darabját, és Ferruccio Busoni Doktor Faustja mellett színpadra állította Hector Berlioz Faust elkárhozását, a katalán La Fura dels Baus színházi együttes parádésan pergő megvalósításában. Egyértelmű sikernek könyvelheti el, hogy a sokáig kizárólag klasszikusokhoz szoktatott, jómódú salzburgi publikum idővel hajlandónak mutatkozott befogadni a kortárs zenét is. Az persze korántsem örvendetes, hogy a játékok - Mortier az ifjúságot jelentős bérleti kedvezményekkel megnyerni kívánó reformjai közben is - igazából csak szűk fizető réteg előtt van nyitva, hiszen a jó jegyekhez nem kevesebb mint 3400, illetve 4200 schilling (1 schilling = 18 forint) leszurkolásával lehet hozzájutni. S bár a fesztivál feltehetően más kezekben is veszteséges lesz - „a 650 millió schillinges költségvetést az idén is tetemesen túlléptük”, árulja el a kasszát kezelő főkincstárnok -, némi vigaszt jelenthet, hogy sikerült megtalálni a játékok eddigi történetének legnagyvonalúbb mecénását, aki ötéves időszakra 6 millió dollárt adományozott. Alberto Vilar kubai származású amerikai üzletember fotója ott is díszeleg a minden műsorfüzetbe kötelezően behelyezett szórólapokon. Nincs családja, a zenére áldoz. Először - évekkel ezelőtt - 60 ezer dollárt adott a fesztiválnak, de tavaly egy Mortier-val és a kincstárnokkal elfogyasztott ebéd közben már 1 millió dolláros csekket nyújtott át az idei Maurizio Pollini-sorozatra és Berlioz Faust elkárhozásának színpadra állítására. Az ő közbenjárásának köszönhető, hogy New Yorkban már megnyílt a salzburgi fesztivál irodája, s hogy irodát nyitott Salzburgban az ünnepi játékok amerikai barátainak köre is - mondja még el Hans Landesmann. Mortier ugyanakkor - épp a nagyobb pénzbevétel miatt - kénytelen volt beletörődni, hogy a meghittebb környezetet kívánó Don Giovannit a hatalmas, 2200 fős fesztiválházban vitesse színre. S vesztesen került ki a Bécsi Filharmonikusokkal folytatott tárgyalásokból is, mert nem tudta rávenni a patinás zenekar vezetését, legalább Salzburgban szakítsanak ama gyakorlatukkal, hogy más zenészek játszanak a próbákon, és mások az előadásokon. Sir Simon Rattle angol karmester emiatt nem vállalta el például a Figaro házassága dirigálását a 2001-es szezonban, amikorra a távozó Mortier - nagyszabású fináléként - nem kevesebb mint kilenc opera bemutatóját tervezi. LINDNER ANDRÁS (Salzburg)
__label__belpolitika 0.0124417 __label__nyugdíj 0.00610756 __label__országgyűlési@@választás 0.000676702 __label__társadalom 1e-05 __label__kultúra 1e-05 __label__pénzügy 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__belpolitika 0.191943 __label__országgyűlési@@választás 0.0169249 __label__geography__brazília 0.0113418 __label__geography__magyarország 0.0047652 __label__népszavazás 0.00447838 __label__választási@@rendszer 0.00349342 __label__nyugdíj 0.00248262 __label__elnökválasztás 0.00187757 __label__nyugdíjkorhatár 0.000765406 __label__geography__litvánia 0.000676702 $$$ __label__belpolitika __label__országgyűlési@@választás __label__választási@@rendszer geography__brazília genre__cikk genre__keretes year__2012 $$$ Brazil szigor $$$ Brazil szigor Nem kapnék útlevelet, ha nem szavaznék – ezzel és hasonló mondatokkal indokolják a brazilok, miért vesznek részt minden voksoláson. A Fidesz ilyen keménységig még nem jutott: az előzetes regisztráció eldöntöttnek látszik, ám abban vita van, hogy a feliratkozottaknak kötelezővé tegyék-e a voksolást. Ez ügyben Dél-Amerika legnagyobb állama a legszigorúbb. A brazil alkotmány előírja a kötelező részvételt minden 18 és 70 év közötti írástudó állampolgár számára. Azok, akik nem jelennek meg az urnáknál, a Tribunal Regional Eleitoral (TRE) elnevezésű választási bíróságok előtt menthetik ki magukat a büntetések alól. Ez lehetséges orvosi igazolással vagy a választási körzettől távoli utazást bizonyító iratokkal, de a munkáltató például nem igazolhat hiányzást. Az egy vagy az egymást követő két távolmaradás – általában jelképes – pénzbüntetést von maga után, aminek az összegét a TRE bírája állapítja meg, a mulasztó szociális helyzete és más körülmények alapján. A harmadik egymást követő hiányzás azonban már súlyos következményekkel jár: visszavonják a szavazó választási regisztrációs kártyáját. E nélkül viszont nem lehet senki közalkalmazott, nem kaphat az államtól fizetést, nem újíthatja meg az útlevelét és a személyi igazolványát, nem vehet részt állami oktatásban, és nem kaphat hitelt állami pénzintézetektől. A keményen betartatott kötelező részvétel és a büntetések hatására a brazil részvételi adatok kifejezetten magasak. A 2010-es elnökválasztás első fordulójában 81,9 a másodikban pedig 78,5 százalékos volt a részvétel.
__label__természeti@@katasztrófa 0.971574 __label__földrengés 0.919653 __label__katasztrófa 0.392347 __label__geológia 0.160276 __label__gazdaság 0.0185566 __label__katasztrófavédelem 0.0169249 __label__határvita 0.0149671 __label__buddhizmus 0.00885735 __label__tudomány 0.0062999 __label__járvány 0.00491541 $$$ __label__természeti@@katasztrófa 0.615098 __label__földrengés 0.281416 __label__geológia 0.0433758 __label__idegenforgalom 0.0373369 __label__geography__antarktisz 0.0229874 __label__katasztrófa 0.0062999 __label__geography__malajzia 0.00523013 __label__geography__törökország 0.00395541 __label__geography__délkelet-ázsia 0.0036036 __label__segély 0.00193673 $$$ __label__földrengés __label__katasztrófavédelem __label__természeti@@katasztrófa geography__indonézia geography__németország genre__hír year__2010 $$$ Riasztó jelek $$$ Riasztó jelek Kétségbeesetten védekeznek a német mérnökök, miután indonéz forrásokból olyan hírek keltek lábra, hogy a múlt heti, több mint 300 emberéletet követelő szökőár perceiben nem működött az elsősorban németek által üzemeltetett cunami-előrejelző rendszer. A potsdami geofizikai kutatóintézet fő illetékese, Daniel Acksel szerint a figyelmeztetés négy és fél perc alatt Jakartába jutott – csakhogy a földrengés középpontja oly közel volt a Pagai-szigetekhez, hogy a szökőár előbb ért oda, mint a vészjelzés. A kutató szerint ma nem lehet ennél rövidebb idő alatt riadót fújni. Mégsem haszontalan a jelzőrendszer, amelyet a 2004-es cunamikatasztrófa után 45 millió euróból állítottak föl, és amely egyik-másik bója megrongálódása vagy eltűnése ellenére is működik. (Képünkön egy bója elhelyezése 2005-ben.) A térségben a legtöbb földrengés a Szunda-árokban keletkezik, onnan pedig 20 percig is eltarthat, amíg a lökéshullámok keltette cunami eléri Indonézia nagyobb szigeteit. A tüchtig német mérnökök közben csodálkoznak, miért nem építették ki az indonézek az utóbbi években azt a hálózatot, amely a fővárosból minden faluba eljuttatná a vészjelzést. Azt sem értik, hogy sok faluban miért nem menekültek az emberek már akkor, amikor a földrengés lökései jelezték a közelgő cunamit. A tanulság azonban az – közölte a potsdami intézet –, hogy a földrengés és a cunami ellen egyelőre nincs védekezés, különösen a földmozgások középpontjának közelében.
__label__nyelvészet 0.901931 __label__tudomány 0.212079 __label__kultúra 0.115971 __label__társadalom 0.0197291 __label__internet 0.0169249 __label__fogyasztási@@szokások 0.0154346 __label__fordítás 0.0136468 __label__könyvkiadás 0.00858749 __label__szociológia 0.00691384 __label__lexikonkiadás 0.00574025 $$$ __label__geography__magyarország 0.998142 __label__nyelvészet 0.870607 __label__kultúra 0.414909 __label__tudomány 0.228166 __label__internet 0.191943 __label__társasági@@élet 0.0275953 __label__társadalom 0.0244331 __label__gasztronómia 0.0236995 __label__szabadidő 0.0229874 __label__szociológia 0.00713143 $$$ __label__kultúra __label__nyelvészet __label__tudomány geography__magyarország genre__cikk author__lászló@@éva@@lilla year__2012 $$$ Az év szavai, Újbeszél $$$ Az év szavai Újbeszél Mamipornó, totálkáosz, mongolfolt, plágium – néhány szó azok közül, amelyek az utóbbi idők hangulatát legfrappánsabban kifejezve villámgyorsan bekerültek a köznyelvbe. A totálkáosz – omnishambles – lett az év angol szava az Oxford University Press szótárszerkesztői szerint, az amerikai mezőnyből pedig a gif, azaz az animációk megjelenítésére is alkalmas képformátum neve érdemelte ki ezt az elismerést. Előbbi a londoni nyári olimpiai előkészületek idején a nyögvenyelős szervezés szinonimájaként állandósult a rosszul kezelt helyzetek megfelelőjeként, de megjelent ironikus utalásként is a brit kormány munkájára. A gif írott alakban 25 éve bukkant fel először, de ma már nemcsak a fájlformátumra, hanem giffelni formában animált képek netes megosztására is vonatkozik. Az Oxford-szótár szerkesztőinek angol listájára a mamipornó – E. L. James A szürke ötven árnyalata című erotikus regénye inspirálta alkotások műfaj-meghatározása – és az európai gazdasági válság jellemzésére kreált eurogeddon is felkerült. Magyarországon is készült hasonló felmérés. A Magyar Nyelvi Szolgáltató Iroda és a Magyar Nyelvstratégiai Kutatócsoport tagjaiból álló négytagú bizottság idén júniusban úgy döntött, hogy az év szava az alkotmány, az év antiszava a banki termék és a dubajozás, az év ifjúsági szava pedig a megoszt. A kutatás nem reprezentatív mintán alapult, hanem a hozzászólók javaslatain, s végül 40-50 szó közül választották ki a befutókat. „Azért lett az alkotmány az év szava, mert azzal, hogy felváltotta az alaptörvény, eredeti jelentésében a kifejezés gyakorlatilag nem fog létezni” – mondta a HVG-nek Minya Károly nyelvész, a Nyíregyházi Főiskola tanára, aki részt vett a döntőbizottság munkájában. Véleménye szerint a következő, jövő júniusban megjelenő felmérésben a trollkodik (interneten garázdálkodik, sértő hozzászólásokat gyárt), a könyvtrailer vagy akár a garázsvásár is az év szava lehet. A címre gyakorlatilag bármelyik kifejezés esélyes, ami az adott év hangulatát akár társadalmi, akár gazdasági szempontból legjobban jellemzi, emellett villámgyorsan bekerült a köznyelvbe. Lehet új szó, ami a szaknyelvből vagy a szlengből tagozódik a mindennapi nyelvhasználatba, mint például a banyatank (guruló bevásárlótáska), vagy a kolumbiai szlengből nemzetközivé vált zumba (latin ritmuson alapuló fitnesz), és olyan is, amely korábban már létezett, de egy konkrét esemény jóvoltából plusz jelentéstartalommal bővült. Ilyen például az előző köztársasági elnök, Schmitt Pál doktorija kapcsán új életre kelt plágium, vagy a Matolcsy György nemzetgazdasági miniszter által divatba hozott mongolfolt. Idegen szavak átvétele esetén mindig vitás kérdés az írásmód, de a netes megjelenéseknek köszönhetően gyakran szinte azonnal a magyarosított, fonetikusan átírt változat kerül be a köztudatba, mint például a lájkol. Ahogy az Oxford English Dictionary készítői is hangsúlyozták: egy kifejezés népszerűsége, elterjedtsége még nem jelenti automatikusan azt, hogy beveszik a szótárba. Előfordulhat, hogy a divatszavak ugyanolyan gyorsan kikopnak a nyelvhasználatból, ahogy elterjedtek, mert a nyelvközösség – nem tudatosan – szelektál. „Fogódzók nincsenek arra vonatkozóan, milyen szavak kerülhetnek be egy szótárba. Egyrészt nehéz megállapítani az adott szó tényleges első előfordulását, másrészt figyelembe kell venni a szótár jellegét – egy helyesírási szótár gyorsabban ereszti be az új anyagot, mint például egy értelmező –, emellett a szótárkészítők részben szubjektív ítélete is szerepet játszik abban, hogy egy szót, kifejezést szótárérettnek lehet-e tartani” – összegzi Mártonfi Attila nyelvész, a 2004 augusztusában kiadott Osiris Helyesírás egyik szerkesztője. Visszaemlékezése szerint sokat merengtek, hogy a 2002-ben felbukkant, a mindennapi nyelvhasználatba azóta tökéletesen beépült blog divatszó-e, vagy érdemes betenni a szótárba. Végül kimaradt az első kiadásból. A szókincskutatásban az internet masszív fogódzót ad: annak alapján, hogy adott formában hány találat érkezik egy szóra, meg lehet állapítani, hányféleképpen ismerik az interneten keresők, és meg lehet húzni a határt, hogy alkalminak vagy elterjedtnek tekinthető-e. A szavak életét viszont nehéz előre megjósolni – ezzel a nyelvészek is egyetértenek. Akad, ami egyetlen jelenség, esemény jelölője lesz, és beépül a nyelvbe, mint például a schmittelés, a bohócforradalom, a taxisblokád vagy a dubajozik, mások új összetételben élnek tovább, mint a zsírkirály (nagyon jó), a dramedy (a dráma és komédia összevonásából) vagy a népszerű testcsillám. És persze olyanok is vannak, amelyek idővel eltűnnek a süllyesztőben. LÁSZLÓ ÉVA LILLA
__label__pénzügy 0.996186 __label__pénzkibocsátás 0.562187 __label__forint 0.115971 __label__pénzbevonás 0.0875738 __label__pénznyomtatás 0.0124417 __label__pénztörténet 0.00371725 __label__éremgyűjtés 0.00193673 __label__pénzreform 0.00165848 __label__gazdaság 0.00125484 __label__jegybank 0.00121659 $$$ __label__geography__magyarország 1.00001 __label__pénzügy 0.985053 __label__forint 0.981463 __label__pénzkibocsátás 0.705795 __label__gazdaság 0.50001 __label__pénzbevonás 0.119213 __label__pénznyomtatás 0.0362301 __label__valuta 0.0116973 __label__organization__pénzjegynyomda@@rt. 0.00206074 __label__pénztörténet 0.00125484 $$$ __label__forint __label__pénzkibocsátás __label__valuta geography__magyarország organization__mnb genre__hír year__2008 $$$ Új forintcímletek $$$ Új forintcímletek Leghamarabb 2009 első felében kerülhet forgalomba az új kétszáz forintos érme, de a papír kétszázas is törvényes fizetőeszköz marad, várhatóan 2009 végéig. A két fém ötvözetéből készült, peremén a látáskorlátozottak számára a megkülönböztetés megkönnyítésére recézett új érme végleges képét októberben internetes szavazáson választhatja ki a lakosság. A Magyar Nemzeti Bank (MNB) azért cseréli le a kétszázas papírpénzeket érmékre, hogy csökkentse a költségeit, és megkönnyítse a majdani átállást az euróra. 2009 elejére tervezte az MNB a tízezer forintos bankjegyek új sorozatának kibocsátását is, de szeptember első hetében tévedésből már forgalomba került belőle, így már az is törvényes fizetőeszköznek minősül. Az új tízezresek ismertetőjegye, hogy elő- és hátoldalukon is apró, 1 milliméter átmérőjű, rendszertelenül elhelyezkedő sárga körök láthatók.
__label__külpolitika 0.803184 __label__fegyveres@@konfliktus 0.320831 __label__határvita 0.182436 __label__hadgyakorlat 0.0474359 __label__nemzetiségek 0.0047652 __label__halászat 0.00299103 __label__hadsereg 0.00125484 __label__csapatkivonás 0.0010105 __label__éhínség 0.000979752 __label__határsértés 0.000893046 $$$ __label__külpolitika 0.999522 __label__geography__dél-korea 0.987189 __label__geography__észak-korea 0.973251 __label__határvita 0.0136468 __label__hadgyakorlat 0.00592107 __label__geography__dzsibuti 0.00318268 __label__person__otto 0.00299103 __label__person__eörsi@@mátyás 0.000865901 __label__person__szenes@@zoltán 0.000656203 __label__geography__mikronézia 0.00054578 $$$ __label__biztonságpolitika __label__hadgyakorlat __label__külpolitika geography__dél-korea geography__észak-korea genre__hír year__2010 $$$ Észak-Korea $$$ Fenyegetése ellenére nem reagált Észak-Korea arra, hogy a dél-koreai hadsereg éleslövészeti gyakorlatot tartott a vitatott tengeri határhoz közeli régióban, ahol novemberben tűzpárbaj tört ki. Az ENSZ Biztonsági Tanácsa a vétójoggal rendelkező tagok közti nézetkülönbség miatt nem tudott dönteni a feszültség ügyében. Phenjan utolsó szövetségese, Kína azt hangsúlyozta, hogy senkinek sincs joga háborút kirobbantani a Koreai-félszigeten.
__label__pénzügy 1.00001 __label__állami@@költségvetés 1.00001 __label__gazdaság 0.996065 __label__költségvetési@@hiány 0.990884 __label__államháztartás 0.945005 __label__gazdaságpolitika 0.0737063 __label__adó 0.0737063 __label__államadósság 0.0716012 __label__emu 0.0503406 __label__gdp 0.0185566 $$$ __label__geography__magyarország 1.00001 __label__állami@@költségvetés 1.00001 __label__pénzügy 1.00001 __label__költségvetési@@hiány 0.998726 __label__gazdaság 0.9986 __label__államháztartás 0.99479 __label__geography__európai@@unió 0.44554 __label__államadósság 0.239359 __label__adó 0.233716 __label__gdp 0.129413 $$$ __label__államháztartás __label__gazdaságpolitika __label__költségvetési@@hiány geography__európai@@unió geography__magyarország genre__cikk genre__keretes author__molnár@@patrícia author__vida@@lászló year__2005 $$$ Kicentizve $$$ Kicentizve Legalábbis az év végéig lélegzetvételhez jutott a magyar kormány, miután az Európai Bizottság (EB) július 13-án, ha feltételesen is, de elégségesnek minősítette az államháztartási hiánycél elérése érdekében tett intézkedéseket. Magyarország ellen - további öt új tagállammal együtt - alig több mint egy éve indított úgynevezett túlzottdeficit-eljárást az EU gazdasági és pénzügyminisztereinek tanácsa (Ecofin) azzal a szándékkal, hogy 2008-ra az államháztartási hiány a maastrichti kritériumnak megfelelően a bruttó hazai termék (GDP) 3 százalékos szintje alá csökkenjen, ami az euró átvételének egyik előfeltétele. A tanács ajánlásai alapján a magyar kormány 2004 decemberében módosított konvergenciaprogramjában 2005-re 3,6 százalékban, 2006-ra pedig 2,9 százalékban határozta meg a GDP-arányos államháztartási hiány maximumát. Januárban azonban az Ecofin az EB javaslata nyomán elégtelennek értékelte a magyar programban előirányzott lépéseket, ezért március elején újabb ajánlásokat fogalmazott meg, amelyek értelmében július 8-áig Budapestnek további deficitleszorító intézkedéseket kellett tennie. Ez meg is történt: március 12-én a kormány a GDP 0,5 százalékáról 0,8 százalékára növelte a költségvetési tartalékot, s bejelentette, hogy a mobilszolgáltatói engedélyek meghosszabbítása révén a költségvetés 0,1 százaléknyi pótlólagos bevételt könyvelhet el 2005-ben. Ennek ellenére az EB tavaszi előrejelzésében 3,9 százalékos deficitet prognosztizált, 0,3 százalékkal nagyobbat a magyar kormány vállalásánál. Budapesten májusban érlelődött meg a felismerés, hogy a büdzsé bevételi és kiadási előirányzatai egyaránt túlzottan derűlátóak voltak, ami a hiány 1,65 százalékpontos felduzzadásával fenyegetett. Ezért júniusban minden különösebb csinnadratta nélkül újabb, Veres János pénzügyminiszter szerint „rendszert alkotó” kiigazításokra került sor. Kiadási oldalon a kormány azzal ért el összesen a GDP 0,85 százalékára tehető megtakarítást, hogy az összesen 163 milliárd forintos költségvetési tartalékból 125 milliárd forintot zárolt, további 60 milliárdot pedig az előző évről áthozott kifizetési előirányzatok felhasználásának csökkentésével teremt elő. Ugyanakkor a privatizációból származó bevételek, valamint a köz- és a magánszféra együttműködésén alapuló beruházási forma (public private partnership, ppp) alkalmazása révén felszabaduló eszközök mellett némi pluszforrást hozhat a szerencsejáték-adó emelése, a harmadik országokból származó import esetén az önbevallás helyett az általános forgalmi adó (áfa) kivetéses alapú beszedése; vagy például az egészségügyi hozzájárulás egyéni nyilvántartásának a bevezetése 2006. január 1-jétől, aminek Veres szerint már pusztán a bejelentése is növelte a fizetési hajlandóságot. Mindez együttesen éppen kompenzálja a kialakult többletdeficitet. Az államháztartás tervezett hiánya - mint brüsszeli sajtóértekezletén Veres hangsúlyozta - a jegybankelnök szerint is tartható. Egyébként minden nagyon ki van centizve, ezért a kormány kénytelen volt kötelezettséget vállalni arra is, hogy ha mégis túlköltekezés lépne fel, kiegészíti eddigi intézkedéseit. Nem véletlen, hogy Joaquín Almunia, az EU gazdasági és pénzügyi biztosa először meghökkent, amikor a magyar kormány a minap nyilvánosságra hozta adóreformtervét. Budapestnek azonban az utolsó pillanatban sikerült eloszlatnia a brüsszeli aggodalmakat, mondván, az adócsomagban egyetlen olyan intézkedés sincs, amely már az idén költségvetésibevétel-visszaeséssel járna. Az érvet az EB elfogadta, ám a most kiállított bizonyítvány arra utal, hogy a magyar államháztartás helyzete változatlanul ingatag: 2006-ban és 2007-ben már apadni fognak az adóbevételek, jövőre a GDP 1 százaléka körüli mértékben. Ezt a magyar kormány - egyelőre nem részletezett - kiadáscsökkentéssel kívánja ellensúlyozni. Ráadásul a jóváhagyásra várhatóan a szeptemberi pénzügyminiszteri tanács elé kerülő bizottsági értékelés emlékeztet arra is, hogy jövőre az állami beruházások is egyre nagyobb terhet rónak a magyar büdzsére, már csak a növekvő uniós társfinanszírozási igény miatt is. Mindezek alapján az EB megítélése szerint „fontos kiigazításokra” és „óvatos költségvetésre” lesz szükség 2006-ban. Idehaza viszont az vált nyilvánvalóvá az államháztartás első félévi helyzetének múlt heti értékelésekor, hogy már az idén óhatatlanul szükség lesz további szigorításokra. Bevételkiesésekkel és a kiadások túllépésével indokolta Katona Tamás, a Pénzügyminisztérium (PM) közigazgatási államtitkára, hogy az adóhatóságtól keményebb ellenőrzéseket vár, 50 milliárd forinttal emelik a minisztériumok kötelező tartalékát, a beruházásoknál pedig a magántőke további bevonását tervezik. Az év első felében jószerével csak a büdzsé szempontjából aprópénznek számító evából, illetékekből, energiaadóból sikerült az időarányosnál többet beszedni, miközben áfából és társasági adóból csak az előirányzat 38 százaléka jött be. Különösen az áfánál kritikus a helyzet, miután az adóhivatal több mint 650 milliárd forintot utalt vissza az év első felében a vállalkozásoknak exporttevékenységük, beruházásaik, de jelentős részben a tavaly elkezdett szuperrevízió következtében. A PM apránként ismerte el, hogy túl optimistán ítélte meg a várható áfabevételeket; a múlt héten az idén már harmadszor igazította ki prognózisát, az eredetileg előirányzott 2048 milliárd forinttal szemben már csak 1896 milliárd forintra számít. Ami a kiadásokat illeti: adósságszolgálatra 513 milliárd forint ment el (majdnem teljes egészében kamatra), s túlszaladtak a teljesítéssel például az egyedi és a normatív támogatásoknál, illetve a költségvetési szervek kiadásainál is. Így a büdzsé hat hónap alatt hajszál híján az éves hiányt produkálta. Szokásos módon rövid a takaró a társadalombiztosításban, amely a teljes évre előirányzott hiány 64 százalékát hozta össze hat hónap alatt, elsősorban a gyógyszerkiadások növekedése miatt. Áttörésre a következő hónapokban sem lehet számítani, a deficit várhatóan bő 55 milliárd forinttal lesz több az eredetileg 341 milliárdosra tervezettnél. VIDA LÁSZLÓ / BRÜSSZEL, MOLNÁR PATRÍCIA