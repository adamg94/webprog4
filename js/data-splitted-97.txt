__label__jegybank 1.00001 __label__ingatlan 0.999278 __label__alapítvány 0.835494 __label__befektetés 0.430157 __label__állami@@ingatlan 0.407343 __label__ingatlanpiac 0.160276 __label__állami@@vagyon 0.156115 __label__irodapiac 0.0488678 __label__egyetem 0.0408557 __label__pénzügy 0.0321107 $$$ __label__ingatlan 1.00001 __label__organization__mnb 1.00001 __label__jegybank 1.00001 __label__geography__magyarország 1.00001 __label__alapítvány 0.979678 __label__organization__pallas@@athéné-alapítvány 0.896261 __label__befektetés 0.855861 __label__ingatlanpiac 0.48439 __label__állami@@ingatlan 0.414909 __label__person__matolcsy@@györgy 0.348655 $$$ __label__alapítvány __label__befektetés __label__ingatlan __label__jegybank geography__magyarország organization__mnb organization__pallas@@athéné-alapítvány genre__cikk author__gyenis@@ágnes year__2017 $$$ | MATOLCSY GYÖRGY | JEGYBANKI INGATLANOK | AGGÁLYOS KÖLTÉSEK |, Közkincskeresők $$$ | MATOLCSY GYÖRGY | JEGYBANKI INGATLANOK | AGGÁLYOS KÖLTÉSEK | Közkincskeresők Csak hat ingatlan megvásárlását ellenőrizhette a jegybank felügyelőbizottsága, azokét is hiába, miközben a Pallas Athéné alapítványok 18-at kaptak vagy vettek. Példátlan módon leértékelte saját jelentését a Magyar Nemzeti Bank felügyelőbizottsága, amennyiben azt írja: „Nincs relevanciája azoknak a megállapításoknak, amelyeket az fb-nek ez a jelentése az ingatlanvásárlásokkal kapcsolatos jogi felelősségről rögzít.” Elemzését a testület azzal az érveléssel tette súlytalanná, hogy azt az Országgyűlés amúgy is felülírta. Mégpedig előre. Mert miután egy évtizeden át nem tűzték az Országgyűlés plenáris ülésének napirendjére az MNB különféle éves jelentéseit – azokat csak az illetékes bizottság tárgyalta meg –, 2015 őszén egyszeriben három év dokumentumait is szentesítették. Visszamenőleg. Ezzel az fb jogértelmezése szerint megadták a Matolcsy György vezette csapatnak „a felmentést a gazdálkodás felelőssége alól” és „a politikai felhatalmazást ingatlanstratégiája megvalósítására”. Pedig az fb jelentését komoly várakozás előzte meg annak ellenére, hogy a testületet a Fidesz egykori elszámoltatási biztosa, Papcsák Ferenc elnökli. A vizsgálat a jegybank 2013–2015 közötti ingatlanvásárlásait volt hivatott áttekinteni, és megállapításai egyúttal a testület függetlenségét és erejét is minősítik. A munkát vezető jobbikos Nyikos László – egykori számvevőszéki alelnök és költségvetési bizottsági elnök – a HVG-nek hangsúlyozta is, hogy talált aggályos mozzanatokat. De gyorsan hozzátette: a 2015 nyarán választott fb hatóköre korlátozott, csak az MNB ingatlanvásárlásait vizslathatja, az alapítványokét nem. Azokat csak az Állami Számvevőszék nézheti meg, s erre terveik szerint 2017 első félévétől kerül sor – közölték az ÁSZ sajtóirodáján. A jegybank 2014-ben alkotott új, expanzív ingatlanstratégiát, amit 90 milliárd forintos vásárlási kerettel támogatott meg – a forint leértékelődésén keletkezett nyereségéből. A pénzből 25 milliárd forintot költött az fb által vizsgált hat ingatlanra. Közülük kettő szolgálja a jegybanki stábot: a nettó 14 milliárd forintért megvásárolt, és további félmilliárdból átalakított, pesti Eiffel Palace luxusirodaház a mindennapi munkát, a 415 milliós tiszaroffi kastély pedig a kikapcsolódást és a továbbképzést. Az fb szerint mindkét ügylet törvényes, ugyanakkor – Nyikos szavaival – „kompromisszumosan fogalmazva” utaltak rá, hogy nem feltétlenül észszerű. Arról, hogy az előbbi, az egykori Zrínyi Nyomda épülete drága volt-e, csak annyit szögeztek le, hogy a ciprusi cég mögött álló magyar eladó három év alatt hárommilliárd forintot keresett rajta. A jegybank viszont saját pompás palotájának kevesebb mint negyedrészét használhatja, mivel a nagyobbikat tartós bérlők (főként a PwC) foglalják el. A másikat, a nehezen megközelíthető Borbély-kastélyt pedig vagy nem kedvelték meg a jegybankosok, vagy nincs idejük a lazításra: az fb szerint 2015-ben csupán 22 százalékos volt a kihasználtsága, ami harmada a hasonló színvonalú, piaci alapon működő hotelekének, miközben a fenntartása 358 millió forintba fájt. Ha súlya nincs is, sokatmondó az fb kommentárja az MNB „társadalmi felelősségvállalási programja” keretében eszközölt ingatlanvételeihez. A budai Várban lévő régi városháza, a korábbi belvárosi Iposz-székház, a rózsadombi akadémiai kémiai kutató, valamint a kecskeméti egészségügyi tömb a Pallas Athéné alapítványokhoz került, vagyonjuttatásként. Az fb szerint a jegybanktörvényben deklarált feladatai között nem szerepel a tudományos élet nagyszabású támogatása, de „az ingatlanok megszerzésére, majd alapítványokba vitelére vonatkozó törvényességi aggályokat az Országgyűlés határozata eloszlatta” – ismételték meg itt is. A döntéseket mindig az MNB igazgatósága hozta, a vételárat – a kecskeméti ügylet kivételével – külső szakértői értékbecsléssel támasztották alá. A későbbi munkálatokra viszont nem rendeltek meg hatásvizsgálatot, így arra sem, mennyibe kerül majd az alapítványoknak az ingatlanok felújítása. A budavári Úri utcai műemlék esetében például a vételárnak több mint a duplájába, de a másik háromnál is többe, mint amennyit adtak értük. Már-már komikus, hogy a 28 bontásra ítélt épületből álló, kecskeméti ingatlannál az fb „nem tudta megállapítani, miért vette meg az MNB” – mivel sem a város rendezési terveit, sem a beruházás pénzügyi feltételeit nem ismerhette meg. Mégsem hiábavaló a testület munkája – vélelkedik Nyikos. Szerinte nekik is köszönhető, hogy a jegybank igazgatósága végül eltörölte a 90 milliárdos ingatlankeretet. Továbbá az is, hogy a 2015-ös nyereségéből 50 milliárdot – a forint gyengüléséből szerzett az évi hasznának kevesebb mint a harmadát – befizette a költségvetésbe. Egy konzervatív jegybank a teljes nyereségével ezt tenné. A több mint 250 milliárd forintnyi közpénzzel kistafírozott alapítványok (vagy projektcégeik) maguk is ingatlanvásárlásokba fogtak. Aktivitásukat azzal is indokolják, hogy állampapír-befektetéseiket Brüsszel a költségvetés burkolt (és tiltott) finanszírozásának tartja, emiatt másba kell helyezni a pénzt. Az MNB-től kapott négy ingatlant nem számítva mintegy 60 milliárd forintot költöttek 14 történelmi, városképi vagy üzleti szempontból különleges adottságú épületre, telekre – tájékoztatta a HVG-t Fekete Zoltán, az alapítványi vagyonkezelő Optima Zrt. vezérigazgatója. Az alapítványok a jegybanktól kapott vagyonnak csak a hozamát használhatják fel saját céljaikra – fűzte hozzá. A jelentős részben műemlék épületek átalakítása baráti cégeket is komoly megrendelésekhez juttat. A kivitelezők között eddig stabil befutó a közvetve Mészáros Lőrinchez köthető Magyar Építő Zrt., amely a minap az Úri utcai épület felújításának 3,6 milliárdos második körét is elnyerte. Ugyanő dolgozik az Iposz-székház megújításán is. GYENIS ÁGNES
__label__belpolitika 0.952584 __label__demonstráció 0.327678 __label__politika 0.0827073 __label__zavargások 0.0275953 __label__elnökválasztás 0.0159164 __label__polgárháború 0.00713143 __label__államcsíny 0.00574025 __label__köztársasági@@elnök 0.00523013 __label__békekötés 0.00240673 __label__nemzeti@@függetlenség 0.00240673 $$$ __label__belpolitika 0.999474 __label__geography__elefántcsontpart 0.962683 __label__demonstráció 0.314061 __label__államcsíny 0.122533 __label__person__laurent 0.103759 __label__geography__sierra@@leone 0.0758682 __label__zavargások 0.0534133 __label__geography__haiti 0.0474359 __label__geography__guinea 0.0460439 __label__polgárháború 0.0460439 $$$ __label__belpolitika __label__demonstráció geography__elefántcsontpart genre__cikk year__2000 $$$ Elefántcsontparti demokratizálódás, Szomorújáték $$$ Elefántcsontparti demokratizálódás Szomorújáték Elefántcsontparton - Fekete-Afrikában először - tömegtüntetések nyomására futamodott meg a tavaly puccsal hatalomra került katonai vezető, de a megmozdulás véres etnikai összeütközésekbe torkollt. Visszatért a nyugalom múlt pénteken Elefántcsontpart fővárosába, Abidjanba: a felnőttek - igaz, gyalogosan - munkába, az egyenruhás gyerekek pedig az iskolákba indultak. A légkör azonban feszült, amit nemcsak a buszközlekedés hiánya jelzett, hanem az is, hogy a rendőrségnek itt-ott a levegőbe leadott figyelmeztető lövésekkel kellett feloszlatnia tüntető csoportokat. De már ez is örvendetes, hiszen a nyugat-afrikai országban múlt vasárnap tartott elnökválasztást követően, keddtől csütörtökig tartó utcai harcokban nyolcvanöten vesztették életüket. A feszültség csökkentését segítheti, hogy az újonnan elnökké választott Laurent Gbagbo és a választásból kizárt riválisa, Alassane Quattara múlt pénteken találkozott egymással, és megállapodtak: Gbagbo nemzeti egységkormányt állít fel, amelyben azonban Quattara pártja nem vesz részt. A Gbagbo győzelmét korábban megkérdőjelező Quattara ugyanakkor nem zárta ki, hogy a december 10-én tartandó parlamenti választás után csatlakozik a koalícióhoz. Gbagbo egyúttal megerősítette, hogy tiszteletben tartja a most leváltott katonai junta menetrendjét a polgári kormányzáshoz való visszatérésre, így nemcsak a decemberi, de a január 28-ára kiírt helyhatósági választást is megtartják. Pedig az elmúlt hét egymást követő eseményei még más irányt mutattak. A vasárnapi elnökválasztáson Gbagbo ellenfele az 1999 decemberében puccsal hatalomra jutott katonai junta feje, Robert Guei volt. A tábornok sietve győztesnek nyilvánította magát, és feloszlatta a független választási bizottságot, amely 59 százalékkal Gbagbót hirdette ki nyertesnek. Tiltakozásul Gbagbo hívei kivonultak az utcákra, és a népfelkelés jellegű demonstráció a múlt szerdán az ország elhagyására kényszerítette Guei juntavezért, akinek tartózkodási helye lapzártánkkor sem volt ismert. Kofi Annan ENSZ-főtitkár - szinte fellelkesedve a hírtől - az elefántcsontparti „néphatalom” megnyilvánulását a jugoszláviai tömegdemonstrációkhoz hasonlította. Kétségtelen, hogy az abidjani tüntetők transzparensein Guei mellé odakerült Milosevics portréja is. Elemzők - a globalizáció, a műholdas televíziócsatornák egyfajta melléktermékeként - máris a Milosevicset meghátrálásra késztető taktika terjedéséről beszélnek. Akárhogy is van, Fekete-Afrikában most először sikerült egy katonai rezsimet megdönteni a lakosság tiltakozásával. A múlt csütörtökön azonban az események sajátosan afrikai gellert kaptak. Quattara - kétségbe vonva Gbagbo győzelmét - ugyancsak az utcákra hívta híveit, és a két politikus tábora bozótvágó késekkel, botokkal esett egymásnak, volt, akit elevenen gyújtottak fel. Quattarát ugyanis még Guei arra hivatkozva záratta ki az elnökválasztásból, hogy anyja nem elefántcsontparti állampolgár. A jelöltség feltételéül szabott szigorú állampolgársági követelményeket Guei a júliusi népszavazáson nagy többséggel jóváhagyott új alkotmányban szentesítette, s azt Gbagbo is támogatta. Mindkét politikus meghatározó alakja a Franciaországtól 1960-ban függetlenné vált országnak. Gbagbo volt az, aki 1990-ben élére állt az ország első többpárti választását követelő kampánynak, ám akkor még alulmaradt az ország alapító atyjával, Félix Houphouet-Boigny elnökkel szemben, aki alatt Quattara miniszterelnökként szolgált. Az 1995-ös elnökválasztást azonban, csalásra hivatkozva, már együtt bojkottálta Gbagbo Népi Fontja (FPI) és Quattara Republikánus Gyűlése (RDR). A politikai viták öt évvel ezelőtt etnikai és vallási villongásokba torkolltak, a halálos áldozatok száma 35 volt, ami súlyos veszteségnek számított a háborúktól véres kontinens egyik legstabilabb országában. Akkor ökumenikus istentiszteleteket és békemeneteket tartva sikerült visszatáncolni a szakadék széléről. A törzsi ellentétek azonban - az időközben az IMF-hez elszegődött - Quattara tavalyi hazatérése után az állampolgárságával kapcsolatos viták révén újra felszínre törtek (azt is Quattara szemére vetik, hogy kettős állampolgár, és a Valutaalap vezérigazgató-helyettesi posztját Burkina Fasó-iként töltötte be). A mostani népi megmozdulás etnikai ellenségeskedésbe fordulása azzal a veszéllyel jár, hogy felborul az ország Houphouet-Boigny által teremtett kényes etnikai egyensúlya. Az alapító elnök baule törzséé és az ahhoz tartozó akan népcsoporté a politikai hatalom és az ország legnagyobb exportbevételét jelentő kakaóüzlet (Elefántcsontpart a világ első számú kakaótermelője). Az északon élő muszlim diula törzs fiai általában az üzleti élet egyéb területein jeleskednek, a délen és nyugaton élő keresztény, illetve animista, azaz a helyi afrikai vallást követő bete törzs tagjai pedig leginkább a hadseregben és a biztonsági erőkben számíthatnak karrierre. Az alapító elnök a kisebb etnikumok vezetőinek is juttatott, igaz, csak jelképes politikai posztokat. A mostani összecsapásokban, amelyek során templomokat és mecseteket is feldúltak, az ellentéteket csak fokozta, hogy a muszlim Quattara északról való, a keresztény Gbagbo pedig a nyugati országrészből. A vasárnapi választáson országszerte alacsony, 37 százalékos részvétel északon még ennél is jóval kisebb, mindössze 10 százalékos volt. További bizonytalansági tényező, hogy a tavalyi katonai hatalomátvétel által megbuktatott elnök, Henri Konan Bedie jelenleg franciaországi száműzetésben él. Az ENSZ, az Egyesült Államok és Dél-Afrika is azt tartja a legjobb megoldásnak, hogy minél hamarabb egy újabb elnökválasztást tartsanak, eszerint tehát a Gbagbo által most alakított kormány lényegében csak átmeneti lenne. Franciaország ezzel szemben arra helyezte a hangsúlyt, hogy a legitim módon megválasztott új elnököt minél hamarabb iktassák be hivatalába. Úgy tűnik, az ország sorsa jelenleg azon múlik, valóban megpróbálja-e megnyugtatni híveit Quattara és Gbagbo, és együttműködnek-e abban, hogy a majdnem egyéves katonai uralom emléke mielőbb „rossz álommá” váljon.
__label__politika 0.793116 __label__külpolitika 0.538993 __label__történelem 0.461027 __label__háború 0.201823 __label__terrorizmus 0.0926978 __label__katonai@@beavatkozás 0.0159164 __label__diplomácia 0.00913564 __label__biztonságpolitika 0.0062999 __label__atomfegyver 0.00610756 __label__titkosszolgálat 0.00574025 $$$ __label__geography__usa 1.00001 __label__történelem 0.887215 __label__külpolitika 0.835494 __label__politika 0.787941 __label__terrorizmus 0.256842 __label__geography__kuba 0.182436 __label__katonai@@beavatkozás 0.0851091 __label__geography__arab@@országok 0.0803675 __label__person__bin@@laden 0.0758682 __label__person__osszáma 0.0758682 $$$ __label__biztonságpolitika __label__külpolitika __label__politika __label__terrorizmus geography__usa genre__cikk author__keresztes@@imre year__2004 $$$ AZ EGYESÜLT ÁLLAMOK ELLENSÉGEINEK DÉMONIZÁLÁSA, Az ördög cimborái $$$ AZ EGYESÜLT ÁLLAMOK ELLENSÉGEINEK DÉMONIZÁLÁSA Az ördög cimborái Oszama bin Laden, Szlobodan Milosevics, Szaddám Huszein, Moamer el-Kadhafi, Fidel Castro - néhányan azok közül, akiket az Egyesült Államok ádáz ellenségének kiáltott ki, Hitlerhez vagy a gonoszhoz hasonlítva őket. Némelyikükkel azonban nem átallott együttműködni az USA a régi igazság szerint: az ellenségem ellensége a barátom. „A gonosz birodalma” - előszeretettel nevezte így a néhai Ronald Reagan amerikai elnök az egykori Szovjetuniót, a Csillagok háborúja című filmtrilógia mesekategóriáját kölcsönvéve. A Szovjetunió felbomlása és a kommunizmus bukása után valóban sokan úgy érezték, hogy „a jó győzött a rossz felett”, a demokratikus értékeken alapuló egyetemes világrendet ígérő Egyesült Államok immár sebezhetetlen és legyőzhetetlen. A világon azonban hirtelen újra felbukkant egy sötét erő: 2001. szeptember 11-én muszlim szélsőségesek intéztek támadást a New York-i Világkereskedelmi Központ (WTC) és a washingtoni Pentagon épülete ellen. A földkerekség legkeresettebb embere Oszama bin Laden lett. A 25 millió dolláros vérdíjjal a fején a szaúdi születésű terroristavezér, az általa alapított al-Káida hálózat és a nekik Afganisztánban otthont adó Talibán szélsőséges mozgalom a világ legtöbbet ostorozott triádjává vált. Pedig Bin Laden korábban sem volt ismeretlen: őt gyanították a New York-i WTC alagsorában elkövetett 1993-as, a kenyai és a tanzániai amerikai nagykövetségek elleni 1998-as vagy a jemeni Adennél a Cole amerikai hadihajót ért 2000-es robbantások kitervelőjének is. A „gonoszok megbüntetése”, a tálibok és az al-káidások „rókalyukaikból való kifüstölése” a Bush-kormányzat visszatérő retorikájává vált, amiben persze szerepet játszhatott - mutatott rá William H. Lewis, a washingtoni Stratégiai és Nemzetközi Tanulmányok Központjának (CSIS) szakértője -, hogy pszichológiai fontossággal bírt a sokkolt és demoralizált hazai közvélemény csatasorba állítása, kifelé pedig annak bizonyítása, hogy az USA képes gyors stratégiai választ adni a kihívásra. Bush 2001 szeptembere óta bonyolult külpolitikai összefüggéseket olyan egyszerű képletekké szublimál, mint például a „mi vagy ők”, „velünk vagy ellenünk”, „a szabadság és a lehetőség világítótornya” szemben a „gonosz tengelyével”. Az ellenség ideológiai beskatulyázása persze korántsem új és kizárólag amerikai jelenség. Wendy C. Hamblet amerikai filozófus szerint már az archaikus társadalmakban is „tisztító rituálékkal” igyekeztek helyrehozni a közösség életének - démoni okokkal magyarázott - rendellenességeit. A rítus lehetett egy élet feláldozása, de antropológusok szerint a közösség nem érte be ezzel, az agressziót sokszor a külső világra is kivetítette. A filozófus szerint ha a jelenkori amerikai belső rituálé 12 ezer arab-amerikainak a merénylet utáni letartóztatása, illetve a polgári jogokat korlátozó belbiztonsági törvény elfogadása volt, akkor a „szükséges” külső agressziót az afganisztáni háború jelentette. A világ egyetlen szuperhatalma high-tech arzenáljával nekiment a világ egyik legszegényebb országának, ám Bin Laden és a tálibok szintén megátkozott emírje, Omár mullah azóta sem került elő. A démonizálás amerikai gyakorlatának sajátossága, hogy az ördögnek kikiáltott figurák némelyike - stratégiai értéke okán - „angyalként” kezdte pályafutását. Bin Laden például az amerikai hírszerző ügynökség, a CIA segítségével vezethette Afganisztánban a mudzsahedeket az 1979-ben kezdődött szovjet megszállás ellen. A szovjetek 1989-es kivonulása után a szaúdi „szabadságharcos” néhány évre feledésbe merült, míg harcot nem hirdetett a szaúdi monarchia, majd az 1991-es első Öböl-háború után a királyságban fennmaradt amerikai katonai jelenlét, végül aztán az Egyesült Államok és a Nyugat ellen. A Washington Times és a Washington Post több alkalommal is cikkezett arról, hogy Bin Laden 1992-1993-ban fegyverekkel és pénzzel látta el a boszniai muszlimokat, és több ezer önkéntes harcos is érkezett hozzájuk a Közel-Keletről. Az al-Káida a koszovói albánokat is segítette, a londoni The Sunday Times szerint Bin Laden koszovói működése 1994-ig nyúlik vissza. Lapinformációk és a Pentagon egy jelentése szerint Clinton elnök adminisztrációja tudott Bin Laden boszniai tevékenységéről, sőt megtűrte azt, hiszen Washington akkor a szerbekkel állt harcban. Pedig 1998-as kiáltványában Bin Laden igen egyértelműen fenyegette meg a keresztény világot, azon belül is az Egyesült Államokat, ahol akkor már az egyik legveszélyesebb biztonsági fenyegetésként tartották őt számon. Ám volt nagyobb ellenség: Szlobodan Milosevics jugoszláv, majd szerb elnök és Radovan Karadzsics, a boszniai szerbek vezére. Bár a boszniai válságot lezáró daytoni megállapodás érdekében Washington - ha nem is közvetlenül - Miloseviccsel alkudozott, mégis a szerb politikust kiáltották ki a Balkán ördögévé. Nem is alaptalanul, csakhogy nyilvánvaló volt, hogy a szerbekhez hasonlóan a horvátok és a bosnyákok is követtek el etnikai tisztogatásokat, sőt a néhai Franjo Tudjman horvát elnök félfasiszta nézetei sem voltak ismeretlenek. Karadzsics eddig valahogy megúszta, állítólag Bosznia olyan szegleteiben is bujkált, amelyek amerikai és francia ellenőrzés alatt álltak, Milosevicsnek azonban 2001-ben a Hágában felállított Nemzetközi Törvényszék elé kellett állnia. Louis Sell egykori washingtoni külügyi alkalmazott 2002-ben megjelent könyvében már kimondta az ítéletet: Milosevics egyszerre „bigott szocialista”, „opportunista szerb nacionalista”, egy demagóg és hataloméhes „második Tito”, aki egyedül felel Jugoszlávia felbomlásáért. A három éve kezdődött hágai per azonban még nem ért véget, és a vád igen gyenge lábakon áll. Alighogy 2001-ben Bin Laden átvette az „ügyeletes gonosz” szerepét, 2003-ban a Bush-kormányzat új ellenség után nézett, és talált is Irakban. Szaddám Huszeint már az első, 1991-es Öböl-háborúban is Hitlerhez hasonlította az idősebbik Bush, aztán Clinton „esztelennek és álnoknak” nevezte, de az iraki elnök jó egy évtizedig megúszta. Ebben persze alapvetően az amerikai államérdekek játszották a fő szerepet, de az is tény, hogy Huszein remekül használta ki nemzetközi kiközösítését hatalma megőrzésében. Otthon csodálták, amiért szembe mert szállni az Egyesült Államokkal, egyidejűleg mártírt csinált magából és népéből, aminek van is némi igazságalapja: a szankciók súlya alatt irakiak nemzedékei nyomorodtak meg. Huszein démonizálása egyúttal Washington mozgásterét is leszűkítette, szinte lehetetlenné téve a diplomáciai megoldást. A 2003-as iraki háborúnak több oka is lehetett - például az olajkincs, a demokratizálás vagy a nemzetépítés -, de önmagában egyik sem lett volna elegendő. A hivatalos indokok pedig, mint például Huszein tömegpusztító fegyverei vagy a nemzetközi terrorizmussal való kapcsolata, utóbb alaptalannak bizonyultak. Így hát talán az sem kizárt, hogy Irak lerohanása - a hambleti filozófia logikája szerint - a belső válságra, vagyis a 2001. szeptemberi terrorra adott, kifelé irányuló agresszió második felvonása volt. E szimbolikában Huszein már az egész világot fenyegető rémmé emelkedett, akit így vagy úgy, de el kellett távolítani a hatalomból. Pedig Reagan elnöknek döntő szerepe volt abban, hogy Huszein túlélje az 1980-1988-as iraki-iráni háborút. Rettegve a síita imámok által irányított Irán győzelmétől, az Egyesült Államok hírszerzési adatokkal, több százmillió dollárnyi hitelgaranciával, katonai célokra is használható eszközök exportjával támogatta a bagdadi baathista rezsimet. Donald Rumsfeld, Reagan közel-keleti küldöttje - a jelenlegi védelmi miniszter - 1983-ban titkos látogatást tett Bagdadban, és 1984-ben Washington helyreállította az 1967-es izraeli-palesztin háború miatt Irak által megszakított diplomáciai kapcsolatokat. Holott az Egyesült Államok előtt - titkosítás alól feloldott amerikai dokumentumok szerint - már ekkor nyilvánvaló volt, hogy Irak vegyi fegyvert vetett be az iráni fronton. Huszeinével ellentétes irányú karriert futott be Moamer el-Kadhafi. Az 1969-ben hatalomra jutott líbiai vezető már a hetvenes években a világ egyik terrorközpontjává alakította országát, ahol a Nyugat ellen küzdő baloldali mozgalmak és palesztin szervezetek kaptak támogatást és kiképzést. Reagan a világ első számú közellenségének, „a Közel-Kelet legdühödtebb kutyájának” nevezte Kadhafit, aki Hitler és Sztálin zsarnokságának emlékeit idézi. Mindezt az amerikai sajtó is táplálta: a Time magazin például a „világ legveszélyesebb emberének” titulálta őt, holott a közel-keleti terrorért legalább annyira felelt Szíria vagy Irán. Az arab, majd az afrikai egységet zászlajára tűző, de mindkettőben csalódott, kétségkívül excentrikus Kadhafi azonban - váratlan fordulatként - 1999-ben reálpolitikusként lépett fel, és kiadta az 1988-as Lockerbie-merénylet két líbiai gyanúsítottját. A 2001. szeptemberi támadás csak felgyorsította átlényegülését, a líbiai vezető segítette az al-Káida elleni harcot, és lemondott a tömegpusztító fegyverekről. Azóta szinte teljes feloldozást nyert: az ENSZ megszüntette az országa elleni embargót, idén pedig az Egyesült Államok helyreállította a diplomáciai kapcsolatokat Tripolival, feloldva a szankciók többségét. A Bush-kormányzat persze előszeretettel példálózik Kadhafival, mondván, minden pária követheti őt, és megbocsátásban lehet része. Washington szerint az iraki háború is komoly szerepet játszott Kadhafi „megtérésében”. Szakértők azonban rámutatnak, hogy a líbiai vezető színeváltozása jóval korábban kezdődött, és a háttérben a líbiai gazdaság rossz állapota, valamint az is szerepet játszhatott, hogy Kadhafi valóban kiábrándult arab és afrikai illúzióiból. Az Egyesült Államok legrégebbi mumusa kétségtelenül a Kubát immár 45 éve uraló Fidel Castro, aki azóta egyfolytában az amerikai külpolitika egyik legfőbb ellensége. Pedig színre lépésekor, a kubai forradalom 1959-es győzelmének első napjaiban az USA vezető körei még jó szemmel nézték a „szakállas forradalmárokat”, akiktől csak annyit vártak, hogy megdöntik az akkoriban már Washington számára is kényelmetlenné vált Fulgencio Batista diktátor rezsimjét. A forradalom vezérétől, a módos középosztálybeli családból származó jogász Castrótól megreformált, demokratikus, Amerika-barát rendszert reméltek, csakhogy Kubában a forradalom gyorsan balra tolódott, egypárti vezetés jött létre, amely hallani sem akart az amerikai érdekek kiszolgálásáról. Az 1962-es rakétaválság aztán a hidegháborús viszonyok között végképp a Szovjetunió oldalára állította Kubát. Ettől kezdve Kuba és - a hősként tisztelt, a nép által szinte istenített - Castro Washington számára maga volt a gonosz. Az egymást követő amerikai elnökök nemcsak azért ostorozták, mert úgymond kommunista diktatúrát épített ki, hanem mert ennek révén folyamatosan életben tarthatták az amerikaiakban a kubai támadástól való félelmet, ezzel indokolva többek között a disznó-öbölbeli 1961-es - sikertelen - inváziós kalandot, a számtalan Castro-ellenes CIA-akciót. A forradalmat exportáló Castro minden elnök számára az emberi jogokat megsértő, a demokráciát sárba taposó diktátor jelképe maradt - kőhajításnyira az amerikai partoktól. Az embargó azonban szinte felmentést adott a gazdasági nehézségekért, és az ellenségkép is jól jött Castrónak, aki Eisenhowertől Kennedyn át Bushig szinte állandó „párbeszédben” áll a mindenkori amerikai elnökkel. Az USA-val folyamatosan hadban álló Castro nemcsak otthon, de még ma is egész Latin-Amerikában növelni tudja népszerűségét azzal, hogy előszeretettel idézi az amerikai elnökök elszólásait, beszédeiket és tetteiket igen szellemesen kigúnyolja. Novemberben például a maga egyszerűségével úgy értékelte az amerikai elnökválasztást, hogy „Bush Bin Ladennek köszönheti újraválasztását”. KERESZTES IMRE
__label__sport 1.00001 __label__labdarúgás 0.999127 __label__sportfogadás 0.0103382 __label__sportszergyártás 0.00913564 __label__szabadidő 0.00523013 __label__videojáték 0.00523013 __label__jégkorong 0.00447838 __label__sakk 0.00447838 __label__kézilabda 0.00408014 __label__tenisz 0.00395541 $$$ __label__labdarúgás 1.00001 __label__sport 1.00001 __label__geography__németország 0.125933 __label__organization__fifa 0.0851091 __label__sportfogadás 0.0267693 __label__tenisz 0.0229874 __label__sportszergyártás 0.0159164 __label__organization__uefa 0.00942259 __label__organization__bayern@@münchen 0.00832578 __label__geography__európa 0.00758724 $$$ __label__informatika __label__labdarúgás __label__sport geography__németország genre__cikk author__lindner@@andrás year__2012 $$$ Új mérkőzéselemző módszerek, Kódfoci $$$ Új mérkőzéselemző módszerek Kódfoci Forradalmasíthatja egy friss német találmány a futballstadionokban használatos meccselemző rendszereket, amelyek egyike magyar feltalálók nevéhez fűződik. Sétát, kocogást, lassú és gyors futást, valamint teljes sprintet különböztetnek meg a focisták mozgásában egyebek mellett azok a játékelemző programok, amelyek az 1990-es évek második felétől figyelik egyre több csapat tagjainak teljesítményét. A pályák minden négyzetméterét folyamatosan pásztázó kamerarendszerek – magyarázza Kenyeres Imre, a magyar labdarúgó-válogatott szövetségi edzője – nemzetközi sztenderdek alapján osztályozzák a „látottakat”: a másodpercenként kétméteres mozgást például kocogásnak, míg az ugyanannyi idő alatt hétméteres helyváltoztatást már sprintelésnek könyvelik el. Ezzel és a labda nyomon követésével pedig, ha nem is helyettesítik a jó edző szemét, fontos kiegészítő információkkal segítik a trénereket a játékosok értékelésében, a taktikai finomhangolásban. A futballpályán történtek részletekbe menő számszerűsítésére és elemzésére ma már szinte minden élvonalbeli spanyol, olasz, angol, német vagy francia csapatnál bevetnek valamilyen módszert. Az egyik első, az 1992-re kifejlesztett francia Amisco Pro nevű rendszer például a stadionok tetejére telepített nyolc kamerával figyeli a játékteret, majd a meccs lefújása után interneten továbbítja a rögzített adatokat a nizzai központba. A kiépítés és az adatfeldolgozás borsos árát (25 ezer, illetve szezononként 60 ezer eurót) azonban csak olyan nagy klubok, mint a Leverkusen vagy a Hamburg engedhetik meg maguknak. Hasonló adatgyűjtést az edzők közel fél tucat további rendszerrel is végeztethetnek, köztük az orosz Ascensióval, az angol Optával vagy a svéd Tracabbal. Utóbbit két magyar, Gál András mérnök és gyerekkori barátja, az 1979–1986 között a Svéd Labdarúgó-szövetség főtitkáraként dolgozó Hernádi Róbert fejlesztette ki részben annak hatására, hogy a meccsek kimenetelét egyre többször befolyásolta a leshelyzetek téves megítélése. (A nemzetközi szövetség, a FIFA egyébként a tervek szerint épp e hét végén dönt az elektronikus gólbíró bevezetéséről; a különféle megoldások között versenyben van Maruzsi László találmánya is, amelynek az az alapja, hogy a játékot folyamatosan elemző szoftver leshelyzetben vagy gól esetén a partjelzők zászlójába épített érzékelőknek küld jelzést.) Gálék 2001-ben vették fel a kapcsolatot a Gripen vadászrepülőgépeket is gyártó Saab céggel, mert az említett harci repülőgépek képfeldolgozó rendszerét kívánták hasznosítani a futballpályán történtek követésére. Négy évvel később született meg a Tracab, amelynek működtetéséhez 16 kamerára van szükség – meséli Hernádi. A kamerákat két – egymástól 15 méter távolságban lévő – nyolcas csoportban helyezik el a stadionokban. A rendszer a pályát virtuálisan nyolc zónára osztja (mindegyiket egy kamerapár figyeli), a játékosokat, a bírót és a labdát pedig digitális markerrel, kóddal jelöli meg. Ezért tudja valós időben mérni a játékosok, a labda és a bíró pozícióját, mozgását, sőt a focisták „hőtérképét” is megrajzolni, vagyis a találkozó végén megmutatni, hogy az egyes játékosok a meccs folyamán a pálya melyik szakaszán tartózkodtak a legtöbbet. A kapu előtti kavarodásokkal a Tracab egy ideig nem tudott megbirkózni: nem mindig ismerte fel a játékosokat. Ezt a „gyermekbetegséget” mára orvosolták, a számítógép most, ha nem lát valakit, kiszámolja, milyen irányból érkezett, és adott időn belül hová juthatott. „Svéd, spanyol, orosz, japán, mexikói és magyar bajnoki meccseken eddig több mint 3 ezer alkalommal használták a Tracabot, de ott volt több száz Bajnokok Ligája-mérkőzésen, a 2008-as Európa-bajnokságon és a 2010-es dél-afrikai vébén is. Budapesti stadionokban és vidéki városokban is működtették a rendszert, de volt, ahol nem tudták beüzemelni, mert nem volt meg a kamerák elhelyezéséhez szükséges 12 méteres magasság” – mondja Hernádi. Az FC Barcelona, illetve az angol Premier League húsz élvonalbeli csapata közül több mint tíz klub (köztük a Manchester United és az Arsenal) viszont az 1998-ra kifejlesztett angol Prozone meccsanalizáló szoftvert használja. A Prozone számította ki és ábrázolta látványos rajzon például, hogy az angol élvonalban a 2010–2011-es szezonban született összes gól hány százaléka honnan érkezett a kapuba. A magyar válogatott, miután külföldi programra épülő analizálás közel 3 ezer eurót kóstál mérkőzésenként, a hazai Webpont Informatikai Kft. elemzéseire épít – mondja Kenyeres. Ők a kapitány extra kéréseit is teljesítik, például számszerűsítik egy-egy focista cseleit, beadásait, (gól)passzait. A meccselemző rendszerek történetének egyik mérföldköveként az annalesek Sir Alex Ferguson 2001-es döntését tartják számon, amikor a tréner ezek adataira hivatkozva adta el váratlanul egyik védőjátékosát, Jaap Stamot a Laziónak. A Manchester United edzője ugyanis a holland focista végzetes formahanyatlására következtetett abból, hogy a játékos akkortájt jóval kevesebbet szerelt, mint korábban. Más kérdés, hogy a neves tréner elszámíthatta magát: Stam még három sikeres évet zárt a római klubnál. Kevésbé volt szigorú az Arsenal edzője, Arsene Wenger, aki a meccselemzésekre támaszkodva kezdte 2002-től mind gyakrabban a második félidő derekán lecserélni a szintén holland Dennis Bergkampot, mert úgy tapasztalta, hogy a csatár a 70. perc után egyre kevesebbet fut (így még a klubnál maradhatott 2006-ig). Fergusonnak viszont máskor sem volt szerencséje az analízisekkel. A Barcelona elleni tavalyi Bajnokok Ligája-döntő előtt, az Opta és az Amisco elemzései alapján úgy kalkulált, hogy a manchesteriek fizikai erőnléte ellensúlyozni fogja a Barca játékosainak gyorsaságát és cselezési képességeit. Ehelyett azonban a katalánok a háromszoros aranylabdás Messi dirigálásával 3:1-re győztek. A legújabb mérkőzéselemző technológiát, a RedFIR-t a napokban mutatja be az erlangeni Fraunhofer Intézet a hannoveri informatikai vásáron, a CeBiten. Ez az első olyan rendszer, amely a focistákat és a labdát a játékosokon (sípcsontvédőn, karon, cipőben, mezen), illetve a labdán elhelyezett összesen 144 csip által kibocsátott rádiójelek révén követi. A jeleket a stadion tetején felállított 12 antenna rögzíti; a központi egység állítólag centiméteres pontossággal képes megállapítani a játékosok és a labda pozícióját (másodpercenként akár 50 ezer helyváltoztatásukat), amit háromdimenziós képpé alakít. Mint a fejlesztők mondják, nem okoz problémát 3D-s animációval ábrázolni világklasszisok (David Beckham vagy Cristiano Ronaldo) szabadrúgásainak ívét sem, jóllehet azok a lövések óránként 120–150 kilométeres sebességűek. „A rendszer egyik előnye a nagyfokú pontosság még takarás esetén is, vagy például hogy azt is figyeli, a játékosok a jobb vagy a bal lábukat használták-e” – magyarázta a HVG-nek René Dünkler, a német cég szóvivője. Az előzetes kritikák szerint aggodalomra adhat okot a rendszert működtető elektromágneses sugárzás, mert ez például a rádiótelefonok és egyéb berendezések miatt amúgy is elektroszmoggal terhelt stadionokban komoly interferenciát okozhat. A RedFIR ugyanakkor az eddiginél is több statisztikával segíti majd a kommentátorokat, növelve a tévéközvetítések attraktivitását. Kérdés, mennyire lesznek fogadóképesek az újabb elemzőtechnikára maguk az edzők. „A futball nagyon konzervatív közeg. A tenisz, a jégkorong és az amerikai sportok régóta építenek efféle elemzésekre, a fociban kell még tíz év, hogy meglegyen az áttörés” – vélekedik Hernádi. A RedFIR-t mindenesetre a minap sikeresen tesztelték a nürnbergi Easy Credit futballstadionban. LINDNER ANDRÁS
__label__belpolitika 0.562187 __label__külpolitika 0.377551 __label__államszervezet 0.0953595 __label__nemzeti@@függetlenség 0.028446 __label__határvita 0.0203424 __label__hivatalos@@nyelv 0.00942259 __label__autonómia 0.00782589 __label__nacionalizmus 0.00758724 __label__közigazgatás 0.00349342 __label__nemzetiségek 0.00233316 $$$ __label__külpolitika 0.999154 __label__geography__szerbia 0.999127 __label__geography__koszovó 0.52343 __label__nemzetiségek 0.453272 __label__nemzeti@@függetlenség 0.122533 __label__belpolitika 0.0980893 __label__államszervezet 0.0926978 __label__geography__albánia 0.0503406 __label__kisebbségek 0.0267693 __label__geography__montenegró 0.0179962 $$$ __label__kisebbségek __label__külpolitika __label__nemzetiségek geography__albánia geography__szerbia genre__hír genre__keretes year__2012 $$$ Szerb visszavonulás $$$ Szerb visszavonulás Belgrád képviselői a jövőben akkor is részt vesznek a nemzetközi tanácskozásokon, ha az ugyancsak jelen lévő koszovói küldöttek előtti országnévtáblán nem szerepel az a megjegyzés, hogy Szerbia nem ismeri el a terület függetlenségét. „Nagyobb bajaink is akadnak annál, mintsem hogy lábjegyzetekkel és csillagokkal foglalkozzunk. Különben is, mit nyerünk azzal, ha nem veszünk részt a tanácskozásokon?” – magyarázta a kormány döntését Ivica Dacsics szerb kormányfő. Szerbia küldöttei korábban rendre kivonultak azokról a nemzetközi találkozókról, ahová meghívást kaptak a magát 2008-ban függetlenné nyilvánító Koszovó képviselői is. Pristinai vélemények szerint a pálfordulás azt jelenti, hogy Belgrád megindult az albán többségű terület de facto elismerése felé.
__label__szexuális@@bűnözés 1.00001 __label__szexualitás 1.00001 __label__bűnözés 0.996837 __label__személy@@elleni@@erőszak 0.835494 __label__mesterséges@@megtermékenyítés 0.0583558 __label__prostitúció 0.0566624 __label__nőgyógyászat 0.0503406 __label__fiatalok 0.0384762 __label__szexipar 0.0311538 __label__oktatás 0.0302246 $$$ __label__szexualitás 1.00001 __label__szexuális@@bűnözés 0.999457 __label__bűnözés 0.50001 __label__személy@@elleni@@erőszak 0.399822 __label__person__kaiser@@ede 0.0953595 __label__geography__mór 0.0716012 __label__person__anna 0.0446909 __label__mesterséges@@megtermékenyítés 0.0311538 __label__öngyilkosság 0.0293222 __label__nőgyógyászat 0.0140736 $$$ __label__szexualitás geography__magyarország genre__táblázat year__2007 $$$ Az utóbbi esztendő szexuális együttlétei során alkalmazott módszerek $$$ Az utóbbi esztendő szexuális együttlétei során alkalmazott módszerek (százalék) Táblázat: Mindig Alkalmanként Soha Közösülés 80 9 11 Partnerem nemi szervének izgatása kézzel 61 23 16 Partnerem izgatta a nemi szervemet kézzel 60 25 15 Partnerem nemi szervének izgatása szájjal 44 29 27 Partnerem izgatta a nemi szervemet szájjal 42 31 27 Anális közösülés 4 18 78 Segédeszköz használata 3 18 79 Csoportos szex 1 5 94 Fájdalom okozása 1 3 96 Szerepjáték 1 13 86
__label__kórházak 1.00001 __label__egészségügy 1.00001 __label__ingatlan 0.00160785 __label__privatizáció 0.00142036 __label__vérellátás 0.000562779 __label__kollégium 0.000562779 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 $$$ __label__kórházak 1.00001 __label__geography__magyarország 1.00001 __label__egészségügy 1.00001 __label__organization__országos@@gyógyintézeti@@központ 0.0488678 __label__geography__iv.@@kerület 0.0446909 __label__organization__egészségügyi@@minisztérium 0.0302246 __label__geography__várpalota 0.0293222 __label__organization__nemzetközi@@pető@@intézet 0.0209742 __label__organization__bugát@@pál@@kórház 0.0209742 __label__geography__siklós 0.019134 $$$ __label__egészségügy __label__kórházak geography__kisbér geography__magyarország genre__hír year__2006 $$$ ZÖLDMEZŐS KÓRHÁZ $$$ ZÖLDMEZŐS KÓRHÁZ Több szempontból is rendhagyó a múlt héten átadott kisbéri városi kórház. Ez az első zöldmezős kórházberuházás 1988 óta, és ez az első olyan intézmény az országban, amely eleve rehabilitációs célra épült, a helyiek szerint annak köszönhetően, hogy Keleti György honvédelmi exminiszter a térség országgyűlési képviselője. A 110 ágyas intézmény 2,2 milliárd forintért épült címzett állami támogatásból és kistérségi összefogással, a helyi önkormányzat büdzséjét csak az infrastruktúra kialakítása terhelte. Az eddig a Batthyány-kastélyban működő városi kórház és rendelőintézet átköltözhetett az új 9 ezer négyzetméteres épületbe. A térségi együttműködés (és az azonos személyi vezetés) alapján a Kisbértől 20 kilométerre lévő móri kórházban lesz az aktív ellátás, az új intézményben pedig a mozgásszervi rehabilitációra érkezők kapnak helyet - tudta meg a HVG Perényi Lászlótól, a kórház gazdasági vezetőjétől. Az egyelőre szakemberhiánnyal küzdő intézmény - Perényi terve szerint - a rehabilitációs szakma oktató kórházává válna.
__label__politikusok@@jövedelme 0.985946 __label__országgyűlési@@képviselő 0.956644 __label__bér 0.314061 __label__jövedelem 0.125933 __label__ár 0.0311538 __label__illeték 0.0145136 __label__köztisztviselők 0.0043415 __label__költségelszámolás 0.00155876 __label__országgyűlés 0.00110873 __label__napidíj 0.000580316 $$$ __label__geography__magyarország 1.00001 __label__politikusok@@jövedelme 0.964865 __label__ár 0.945005 __label__országgyűlési@@képviselő 0.896261 __label__organization__országgyűlés 0.320831 __label__jövedelem 0.228166 __label__bér 0.22271 __label__köztisztviselők 0.160276 __label__illeték 0.0302246 __label__országgyűlés 0.0159164 $$$ __label__országgyűlési@@képviselő __label__politikusok@@jövedelme geography__magyarország genre__táblázat year__2001 $$$ Az országgyűlési képviselők havi juttatásai 2001. január 1-jétől $$$ Az országgyűlési képviselők havi juttatásai 2001. január 1-jétől (forintban) Táblázat: Alapdíj* 153 000 Pótdíjak parlamenti alelnöki 275 400 frakcióvezetői 183 600 frakcióvezető-helyettesi 153 000 bizottsági elnöki 153 000 bizottsági alelnöki 122 400 bizottsági tagsági** 61 200 Költségtérítési átalány*** budapestiek 107 100 100 kilométerig 153 000 101-199 kilométer között 198 900 200 kilométeren túl 244 800 Szállásköltség**** 76 500 *Az alapfizetés 1998-ig a mindenkori miniszteri illetmény fele volt, 1999 óta a mindenkori köztisztviselői illetményalap ötszöröse. **Maximum két bizottsági tagság után jár; az alkotmány- és igazságügyi bizottságnak, valamint a költségvetési és pénzügyi bizottságnak a tisztségviselői és tagjai az „alappótdíjon” felül további 61 200 forint pótdíjban részesülnek. ***A vidékiek esetében a Budapest és a képviselő lakóhelye közötti távolságtól függően. ****Maximumösszeg, a kiadást számlával kell igazolni. Forrás: HVG-számítás a törvények alapján
__label__labdarúgás 0.0136468 __label__kultúra 1e-05 __label__pénzügy 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__person__tapie 0.00395541 __label__labdarúgás 0.00240673 __label__organization__lasalle@@értékpapír@@rt. 0.00187757 __label__organization__nature 0.000921051 __label__organization__fifa 0.000893046 __label__person__serge 0.00071967 __label__person__szieben@@lászló 0.000513336 __label__geography__örtilos 0.000414482 __label__organization__täglich@@alles 1e-05 __label__person__falk 1e-05 $$$ __label__korrupció __label__labdarúgás __label__sport person__valcke person__jerome organization__fifa genre__hír year__2015 $$$ Pénzügyi visszaélésekkel gyanúsítják Jerome Valcke főtitkárt $$$ Pénzügyi visszaélésekkel gyanúsítják Jerome Valcke főtitkárt, ezért a Nemzetközi Labdarúgó-szövetség (FIFA) felfüggesztette pozíciójából. Valcke ellen a FIFA etikai vizsgálatot kezdeményezett.
__label__sport 0.99712 __label__télisport 0.749097 __label__síelés 0.622469 __label__sportszergyártás 0.217348 __label__hegymászás 0.112805 __label__olimpia 0.0875738 __label__életmód 0.0716012 __label__szabadidő 0.0675567 __label__autótervezés 0.0433758 __label__sakk 0.0293222 $$$ __label__sport 0.998555 __label__télisport 0.592677 __label__síelés 0.546748 __label__sportszergyártás 0.196836 __label__életmód 0.0851091 __label__dopping 0.0583558 __label__geography__ausztria 0.0275953 __label__hegymászás 0.0275953 __label__sakk 0.0251888 __label__szabadidő 0.0244331 $$$ __label__kultúra __label__síelés __label__sport __label__sportszergyártás genre__cikk author__vajna@@tamás year__2002 $$$ A sí fejlődése, A dongától a piskótáig $$$ A sí fejlődése A dongától a piskótáig Az észak-amerikai Salt Lake Cityben február 8-án kezdődő 19. téli olimpia hatásos seregszemléje lesz annak (is), hogy az egykori havas passziókból kialakult, majd egyre szaporodó versenyszámokban miféle újításokkal lehet még lélegzetelállítóbb produkcióvá tenni a hajdan oly egyszerűnek tűnő csúszkálást és ugrándozást. Törhetik mostanában a fejüket a „valami nem stimmel” érzés okán a rövidesen kezdődő téli olimpia alpesi síszámait a helyszínen vagy csak a tévéképernyők előtt nyomon követők. Mert mintha a havas lejtők mai sztárjai az elmúlt években hirtelen jelentősen megnyúltak volna. Akár még a kilencvenes évek elejének legendás olasz lesikló-macsójához, a korántsem aprócska és vékony Alberto Tombához képest is. „Optikai csalódásról van szó - oszlatja el a látvány okozta esetleges első zavart Gönci András, a magyar alpesi síválogatott vezető edzője -, amit a kilencvenes évek legvégén divatba jött, drasztikusan lerövidített, úgynevezett carving-, magyarul kanyarlécek megjelenése okoz.” Az új lécek persze nem látványelemként jelentek meg a pályákon, hanem azért, mert „nyugdíjaztak” egy, a síeléssel kapcsolatos, megrögzött hagyományt, történetesen, hogy a sílécnek igazodnia kell viselője testmagasságához, méghozzá meg kell azt haladnia. „A műlesikló nők például ma egységesen 150, a férfiak pedig 160 centiméteres léceket használnak, függetlenül attól, mekkorák” - számol be a lavinaszerűen érkező új korszakról a magyar tréner. Gönci a méretcsökkenés érzékeltetésére saját példáját emlegeti: három évtizeddel ezelőtt aktív versenyzőként a maga 162 centijével olykor 2 méternél hosszabb lécekkel is rajthoz állt. A ma síversenyeinek nézői számára az is újdonságnak tűnhet, hogy napjaink lesiklói mintha már nem olyan artisztikus hófelhőket kavarva kerülgetnék a kapukat, mint elődjeik. „Ennek oka is a kanyarlécek formájában, a már említett rövidülésében és az ebből fakadó új technikában keresendő” - folytatja Gönci. A változások lényegének megértéséhez tudni kell, hogy az új lécek tulajdonképpen piskóta formájúak, akként, hogy szélességük a sícipőt rögzítő kötésnél a legkisebb. Az ok a sportmozgás tudományos elemzése, illetve az ebből levonható néhány következtetés volt. Az alpesi síszámokban ugyanis a síelők a legkevesebbet a síléc lapján „utaznak”, sokkal többször használják a léc - külső és belső - éleit. A fejlesztők tehát elgondolkodtak, „miképpen lehetne szűkebben, mégis biztosabban vehető kanyarhoz alkalmasabb, a szép, de haszontalan hófelhőket produkáló sodródást csökkentő léceket készíteni” - vázolja a versenysíelők körében immár kizárólagosan használt újdonság mibenlétét Pál Kata, az óbudai K2 Síközpont oktatója. Gönci egy másik aspektusból is megvilágítja az újdonságot. Mint mondja, természetesen a hagyományos léceken is volt lehetőség az élek használatára, ám a hagyományos hosszú lécek úgynevezett rádiusza, vagyis a kanyarba fordított síléc éle által elvileg rajzolható kör sugara olykor 30 méternél is hosszabb volt, míg az új lécekkel „leírható” rádiusz ennek akár harmada-negyede is lehet. Az eredmény - mondják - szűkebb, pontosabb fordulók. De ami még fontosabb, e lécekkel sokkal kevésbé erőből, mint inkább technikával lehet síelni, és maga a síléc is többet utazik a kívánatos éleken, mint a laikus szemmel minden bizonnyal stabilabbnak tetsző „sítalpon”. A síevolúció dimenzióinak érzékeléséhez persze érdemes némi kanyart tenni a sportszerű síelés múlt század eleji kialakulása felé is. Az alapot az Alpokban már évszázadok óta használatos, hosszabb hordódongákból a lábbelikre bőrszíjakkal, kötelekkel rögzíthető közlekedési ősalkalmatosságok adták, amelyek bizony eléggé ügyetlen siklóeszközök voltak. Ezek a már eleve nem tökéletesen párhuzamos élű dongalécek viszont mégis alkalmasak voltak a kezdetben a szó szoros értelmében vett hójárásra: a felfelé kunkorodó orr-rész miatt a donga nem akadt el, a jókora arasznyi szélességű és 2 méter körüli hosszúságú deszkatest pedig - elosztva a terhet - a hó felszínén tartotta gazdáját. Egy osztrák hegyilegelő-birtokos, bizonyos Matthias Zdarsky aztán 1896-ban kifejlesztette a róla elnevezett és először általa síkötésnek nevezett megoldást is, amellyel első ízben rögzítette szilárdan bakancsát a léchez, így az,bár természetesen továbbra is a lábhoz kapcsolódott, mégis sokkal „kezesebbé” vált. A most már nem csupán támaszkodó, hanem a léccel „egyesített” láb révén könnyebben lehetett a súlypont és a lécek éleinek tudatos használatával, váltogatásával kanyarodni, irányt változtatni. Addig ugyanis egyetlen, ám jókora husánggal oldották meg ezt: a menetiránnyal nagyjából szemben valamelyik oldalon a hóba döfték, aztán mintegy rátámaszkodva, a bot körül fordultak. A Zdarsky-kötésen, majd továbbfejlesztett változatain - s az ezek révén bevezetett kétbotos lesiklótechnikán - aztán az 1926-ban salzburgi mesterek által szabadalmaztatott, úgynevezett acél élvédő javított tovább. Ez a síelők által máig kantni néven ismert „vasalás” tette lehetővé a mind precízebb fordulási íveket, a jeges és meredek lejtőkön való biztonságos manőverezést és az iránytartást. Ezzel meg is született a modern lesiklósíléc. Az északi sísportokban, a rövidebb-hosszabb távú sífutásban és kombinációikban efféle jelentős látványbeli változásról nemigen lehet beszámolni. A sok száz éves „mindennapos” használatban tökéletesre csiszolódott, egyenes, csőrüknél felfelé kunkorodó, egységesen keskeny, legfeljebb 5 centiméter széles lécek a mai élsportban is követik a klasszikus formákat. Igaz, „én még 2 méternél hosszabb lécekkel futottam egészen a kilencvenes évek végéig” - mondja a többszörös sífutó olimpikon Bozsik Anna, aki jelenleg saját síiskolájában nagyjából 20 centivel rövidebb léceken neveli a magyar utánpótlást. Még az 1985-től klasszikus (szaknyelven diagonál), illetve szabad stílusú (korcsolyázó) irányzatra szétváló sífutás lécei is csak annyiban térnek el egymástól, hogy az utóbbihoz a hóba kevésbé „beakadó”, lekerekített csőrű lécet használnak. „Már jelentősebb a síkötések és a futócipők fejlődése” - mondja a magyar sífutónő. A nyolcvanas évek közepéig az úgynevezett csőrös - a puha talpú félcipőt csak az orr-résznél rögzítő - kötés volt egyeduralkodó. Az új stílussal viszont jött a magas szárú, a bokát fixen tartó lábbeli. „1989-től aztán a még mindig csak a spiccénél rögzített cipő merev talpára olyan sínt is szereltek, amely nem engedte a sportolót a léc mellé lépni” - folytatja Bozsik Anna. Két éve pedig az élversenyzőket egy újabb, a korcsolyázó mozgást még tovább könnyítő megoldás is segíti: a Pilot fantázianévre keresztelt kötés lényege, hogy a cipő a talpközépen is rögzítve van a léchez, s így a deszka hátsó fele könnyebben emelhető el a hótól, miáltal még lendületesebb lehet a korcsolyázó mozgást utánzó sífutótechnika. A laikusoknak kevésbé szembeötlő ez a módosulás, amely - mind a sífutásban, mind a síugrásban, mind az alpesi számokban - a lécek anyagában következett be. A síugrók széles és - az aerodinamikai követelmények okán - merev keményfa léceiket a sáncok műanyag borítása miatt az 1950-es évektől műanyagokra cserélték. A második világháború után az alpesi faléceket bakelitréteggel „talpalták meg”; aztán a hetvenes évek elején itt is megjelentek a hadi-, az űr- és vegyipari kutatások eredményei, nevezetesen, a szilárd és könnyű kevlár és a nomex anyagok használata. Aztán ezek „teljesítményét” is túlszárnyalták a nem sokkal utánuk megjelent, a ruhaiparban használt akrilrostokból előállított, szénszállal erősített anyagok, amelyeknek a szakítószilárdsága az acélénak a háromszorosát is eléri, miközben minden korábbi alapanyagnál könnyebbek is. Míg a futóléceknél értelemszerűen a súly a fő szempont, az alpesi szakágak eszközeinek a sokirányú erőhatásokat is bírniuk kell. A megoldást ma a fém-műanyag-fa kombinációjú, úgynevezett szendvicsszerkezetben látják, de ezen belül sok újabb leleménnyel is próbálkoznak. „Akadnak olyan eszközök is, amelyeknél a kívánt szilárdságot a léc csavarásnak leginkább kitett részeit megerősítő titániumlemezekkel vagy -csövekkel érik el” - tudósít Takács Levente, a K2 Síközpont vezetője arról, milyen bonyolult eszköz lett mára az egykori hordódongából. S akkor arról még szó sem esett, hogy sokféle, az időjárást kicselező pályaépítői trükk nyomán lassan az is elmondható: már a hó sem a régi. Vajna Tamás
__label__ezüst 1.00001 __label__nemesfémek 0.148057 __label__nyersanyagpiac 0.000389985 __label__pénzügy 1e-05 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__ezüst 1.00001 __label__nemesfémek 0.22271 __label__nyersanyagpiac 0.000636334 __label__geography__usa 1e-05 __label__geography__európai@@unió 1e-05 __label__külpolitika 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 __label__person__kassai@@viktor 1e-05 $$$ __label__ezüst __label__nemesfémek __label__nyersanyagpiac genre__grafikon year__2012 $$$ Az ezüst ára $$$ Az ezüst ára 12260763.pdf
__label__belpolitika 0.999474 __label__arab-izraeli@@konfliktus 0.997613 __label__kormány 0.996935 __label__kormányalakítás 0.692652 __label__külpolitika 0.0113418 __label__béketárgyalás 0.00272499 __label__közigazgatás 0.00199777 __label__kormányátalakítás 0.00114357 __label__egészségügy 0.000865901 __label__csapatkivonás 0.000617076 $$$ __label__geography__palesztina 1.00001 __label__belpolitika 0.999653 __label__kormányalakítás 0.999552 __label__kormány 0.999255 __label__arab-izraeli@@konfliktus 0.991694 __label__geography__izrael 0.979046 __label__organization__hamász 0.955329 __label__organization__fatah 0.798197 __label__person__ahmed 0.47659 __label__geography__ciszjordánia 0.256842 $$$ __label__belpolitika __label__kormány __label__kormányalakítás geography__magyarország person__hamdallah person__rami genre__hír year__2014 $$$ Palesztin egységkormány $$$ Palesztin egységkormány A palesztin megosztottság lezárásaként értékelte Mahmúd Abbász palesztin elnök, hogy hétfőn felesküdött a világi Fatah és az iszlamista Hamász új egységkormánya. A kiegyezés hét évvel az után történt, hogy a Hamász miniháború során kiverte a Gázai övezetből a Fatah erőit. Azóta több kibékülési kísérlet is kudarcot vallott. Az USA jelezte, hogy szemmel tartja az új kormány működését, de együttműködik vele, mivel a Rami Hamdallah vezette 16 tagú kabinetben technokraták kaptak helyet. Izrael a csalódottságát fejezte ki, hogy Washington partnernek tekinti az új palesztin kormányt, amelynek a Hamász révén terrorista szervezet is a tagja. Benjamin Netanjahu izraeli kormányfő jelezte, hogy mostantól Abbász felel a zsidó állam elleni minden támadásért. Izrael továbbra is elutasítja a Hamász–Fatahalkura hivatkozva már áprilisban befagyasztott béketárgyalásokat, egyúttal nem engedélyezte, hogy az új kormány három gázai tagja a ciszjordániai Rámalláhba utazzon a beiktatási ceremóniára. Gázában lemondott az Iszmail Hanije vezette Hamász-kormány, de a Fatah hiányában az övezetet az iszlamista szervezet irányítja tovább.
__label__érdekvédelem 0.992194 __label__szakszervezet 0.96379 __label__sztrájk 0.422515 __label__béralku 0.228166 __label__munkajog 0.100889 __label__nők@@helyzete 0.0474359 __label__foglalkoztatás 0.0460439 __label__munkaidő 0.0433758 __label__bér 0.0420977 __label__menedzserek@@jövedelme 0.0267693 $$$ __label__geography__németország 1.00001 __label__érdekvédelem 0.992664 __label__szakszervezet 0.924152 __label__sztrájk 0.569863 __label__béralku 0.52343 __label__munkaidő 0.206904 __label__jövedelem 0.160276 __label__bér 0.148057 __label__geography__berlin 0.0656148 __label__foglalkoztatás 0.0600966 $$$ __label__érdekegyeztetés __label__érdekvédelem __label__szakszervezet geography__németország genre__cikk author__weyer@@béla year__2013 $$$ Német ágazati nagyhatalmak, Beleszólás-szabadság $$$ Német ágazati nagyhatalmak Beleszólás-szabadság Kevés sztrájk, kifinomult rendszer jellemzi a német érdekegyeztetési vitákat. Akár szerencséjük is lehet a vizsgázó diákoknak Berlinben a közeli napokban: a tanárszakszervezet, a GEW éppen az érettségi idejére hirdetett sztrájkot. Azok a pedagógusok, akik közalkalmazottként dolgoznak – sok tanár ugyanis köztisztviselő, s nekik nincs sztrájkjoguk Németországban –, azt követelik, legyen egységes az egész országban a bértáblázat, s főleg azt, hogy a közalkalmazottak keressenek annyit, mint a köztisztviselők. Hogy sikerül-e az utolsó pillanatban megegyezni, lapzártánk után derül ki, de már csak azért is az igen a valószínű, mert jól választották meg az időpontot: az érettségi körüli zavar senkinek sem jönne jól, valószínűleg növeli tehát a berlini szenátus megegyezési készségét. Nyomásgyakorlási szezon van: Észak-Rajna–Vesztfáliában, különösen Düsseldorf, Bonn és Köln környékén leveleikre és csomagjaikra várhatnak hiába a címzettek: ott a postások érdekében lép föl a szolgáltatásban és a kereskedelemben dolgozókat képviselő szakszervezet, a Ver.di – ugyancsak jobb fizetésért. De most van az ideje a bértárgyalásoknak a fém- és villamosiparban is, bár ott az IG Metall szakszervezet még nem lengette meg a sztrájkzászlót. Németországban, ahol a bérekre vonatkozóan nincsenek központi előírások, s az uniós tagállamok többségével ellentétben minimálbér sincs, a fizetések nagyságának megállapítása a munkaadói érdekképviseletek és a munkavállalói oldal közötti megállapodás tárgya. Ennek megfelelően egy-egy ágazati szakszervezet igazi nagyhatalom, a nyolc legnagyobbat összefogó Német Szakszervezeti Szövetség (DGB) pedig megkerülhetetlen tényezője a német gazdasági életnek, de a politikának is. A XIX. század végétől számítva játszott szerepet a munkás-érdekképviseletben a szakszervezeti mozgalom – ez alól csak a hitleri idők jelentettek kivételt, amikor is a Führer, éppen nyolcvan éve, május elsejét a nemzeti munka napjává nevezte át, egy füst alatt betiltotta a szakszervezeteket, a vagyonukat elkobozta és a Német Munkafront elnevezésű náci pszeudo-szakszervezetre testálta. A német szakszervezeti struktúra az ötvenes években alakult ki, a DGB tavaly év végén 6,2 millió tagot számlált (az önállókat és a köztisztviselőket nem számítva 31 milliós alkalmazotti létszám mellett). A két legnagyobb érdekképviselet a már említett IG Metall (2,3 millió) és a Ver.di (2,1 millió). Csupán a létszámot tekintve látott már jobb napokat is a DGB: 2005-ben még 6,8 milliós taglétszáma volt, ami 25 százalékos szervezettségnek felelt meg, sőt a hatvanas években még 35 százalék körül mozgott ez a mutató (manapság a keleti országrészekben jóval kisebb a szervezettség, mint a nyugatiakban). A létszámcsökkenés már csak azért sem közömbös, mert a szakszervezetek függetlenségét az garantálja, hogy tagdíjakból – a bruttó fizetés egy százalékaiból – tartják fenn magukat. Bár a napokban éppen a Lufthansa légitársaság dolgozóinak sztrájkja borzolta a kedélyeket számos európai nagyvárosban, így Budapesten is, Németországban jóval kevesebb a munkabeszüntetés, mint az európai átlag: az IDW gazdaságkutató adatai szerint ezer munkavállalóra öt kieső munkanap jut egy évben, ezzel szemben például Spanyolországban 164, Franciaországban 102. A bértárgyalások viszonylag sima lefolyása annak is köszönhető, hogy a felek ismerik egymást. Az érdekegyeztetést szabályozó törvények egyike, a beleszólási jogról (Mitbestimmung) rendelkező jogszabály előírja ugyanis, hogy a gazdasági társaságok felügyelőbizottságában (fb), ha a cég ötszáz főnél többet, de kétezernél kevesebbet foglalkoztat, a tagok egyharmadának, e fölött a tagok felének a munkavállalók képviselői közül kell kikerülnie. A gyakorlatban ez úgy működik, hogy a dolgozói képviselők részben az adott üzem alkalmazottai, részben pedig a szakszervezetek funkcionáriusai. A már említett IG Metall szakszervezet elnöke, Berthold Huber például nem csupán tag, hanem alelnök is a Siemens AG és az Audi AG fb-jében, de ott ül a Porsche holding fb-asztalánál is. A Ver.di szakszervezet kétmillió tagjával a háta mögött pedig Frank Bsirske elnök nem kisebb helyen, mint a Deutsche Bank felügyelői között képviselheti a dolgozók érdekeit. A szakszervezeti tagok persze nem mindig érzik úgy, hogy küldötteik megfelelően képviselik őket. Az évek óta gondokkal küzdő Opel bochumi üzemének dolgozói például a napokban leszavazták az Opel-vezetés és a főtulajdonos General Motors, illetve az IG Metall között kialkudott keretmegállapodást, ami a gyár fennmaradásáért cserébe csökkentett béreket és munkahelyek megszüntetését helyezte kilátásba. Parlamenti választási években – az idei ilyen – az is mindig kérdés, kire voksolnak a szakszervezetek, ad-e bármilyen ajánlást a DGB a tagjainak. Korábban ez nem volt kérdés – a szakszervezet és a szociáldemokraták (SPD) hagyományos szövetségesnek számítottak. Az utóbbi években, különösen a Gerhard Schröder SPD-s kancellár nevéhez fűződő reformok – mások szerint megszorítások – óta a viszony hűvös. Olyannyira, hogy a gondos megfigyelők ebben az évben már többször följegyezhették, hogy Michael Sommer DGB-elnök kifejezetten elismerő szavakkal szól Angela Merkel kancellári teljesítményéről. WEYER BÉLA / BERLIN
__label__fürdőhely 0.152042 __label__gyógyfürdő 0.0136468 __label__felszámolás 0.00226185 __label__csőd 0.00054578 __label__történelem 1e-05 __label__társadalom 1e-05 __label__pénzügy 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 1.00001 __label__fürdőhely 0.622469 __label__gyógyfürdő 0.0384762 __label__organization__budapest@@gyógyfürdői@@és@@hévizei@@rt. 0.0128312 __label__organization__quaestor@@pénzügyi@@tanácsadó@@rt. 0.00610756 __label__organization__nemzeti@@eszközkezelő@@zrt. 0.00539494 __label__organization__gyulai@@várfürdő@@kft. 0.00318268 __label__geography__hévíz 0.00318268 __label__organization__hérosz@@építőipari@@rt. 0.00256091 __label__felszámolás 0.00146506 $$$ __label__állami@@támogatás __label__fürdőhely __label__gyógyfürdő geography__egerszalók geography__magyarország organization__szalók@@holding@@rt. genre__olvasói@@levél author__nemes@@péter year__2011 $$$ Fürdőszektor csődveszélyben? $$$ Fürdőszektor csődveszélyben? HVG, 2011. október 1. Félidőben című cikkük szerint az egerszalóki fürdő „helyzetén csak rontott, hogy utóbb szabálytalannak találták a 2004-ben a Széchenyi-terv keretében megítélt 800 milliós támogatás igénybevételét. Emiatt visszafizetendőnek ítélték, ami a kamatokkal együtt 1,28 milliárdos terhet jelent.” Valójában az egerszalóki gyógyfürdő megvalósítására fordítható állami támogatás felhasználásával összefüggésben a Magyar Gazdaságfejlesztési Központ Zrt. a 2011. június 8-ai helyszíni ellenőrzés során nem talált semmilyen problémát, ezért pénzügyi kötelezettségünk a projekttel kapcsolatban jelenleg nem áll fenn. Ezt egyébként a MAG Zrt. 2011. szeptember 26-án kelt, a Szalók Holding Zrt.-hez címzett levelében írásban is megerősítette. NEMES PÉTER VEZÉRIGAZGATÓ, SZALÓK HOLDING ZRT. (EGERSZALÓK)
__label__pártpolitika 0.997209 __label__belpolitika 0.948165 __label__önkormányzat 0.320831 __label__közigazgatás 0.228166 __label__kormánykoalíció 0.0803675 __label__frakció 0.0737063 __label__helyhatósági@@választás 0.0716012 __label__országgyűlési@@képviselő 0.0600966 __label__országgyűlés 0.0384762 __label__összeférhetetlenség 0.0145136 $$$ __label__geography__magyarország 1.00001 __label__pártpolitika 1.00001 __label__organization__fidesz 1.00001 __label__belpolitika 0.96591 __label__közigazgatás 0.651365 __label__person__helmeczy@@lászló 0.629785 __label__geography__pest@@megye 0.287778 __label__organization__mdf 0.233716 __label__helyhatósági@@választás 0.187143 __label__geography__heves@@megye 0.112805 $$$ __label__belpolitika __label__önkormányzat __label__pártpolitika geography__magyarország person__orbán@@istván genre__cikk genre__keretes author__kovács@@andrás year__1999 $$$ Csongrádi pártütések $$$ Csongrádi pártütések Fideszes alelnöke is van februártól a Csongrád megyei közgyűlésnek, amelyet eddig FKGP-MSZP-SZDSZ vezetés irányított. A legnagyobb kormánypárt helyi szervezete szerint viszont ők nem léptek be a különös koalícióba, az alelnökké választott Orbán István szentesi közgazdász már nem is fideszes, bár valóban az ő színeikben jutott be tavaly a megyegyűlésbe. A viszálykodás előzménye, hogy az őszi önkormányzati választásokon Csongrád megye 40 fős közgyűlésébe az MSZP 11, a Fidesz-MPP 10, az FKGP 6, az SZDSZ 1 embere jutott be, a többiek - a kistérségi, illetve civil szervezetek - összesen 11 képviselőt küldhettek, s bejutott még a Magyar Kereszténydemokrata Szövetség színeiben Rapcsák András hódmezővásárhelyi polgármester (noha városának lakói - mert a település megyei jogú - nem is voksolhatnak). A november 2-ai alakuló ülés elnökválasztó része sikertelenül zárult: sem az eredetileg megnevezett két jelölt, Botka László (MSZP) és Nógrádi Zoltán (Fidesz-MPP), sem pedig a menet közben listára került, az FKGP által támogatott Frank József nem kapta meg az elnöki pozíció elnyeréséhez szükséges 21 szavazatot. A megismételt szavazás sem hozott eredményt (Botka visszalépett, Frank József 20, Nógrádi Zoltán 19 voksot gyűjtött be), így a döntést elhalasztották. Eredetileg szinte mindenki biztos volt abban, hogy a fideszes Nógrádi Zoltán, Mórahalom polgármestere minden különösebb nehézség nélkül befut, ám kiderült: Csongrád megye azon kivételek közé tartozott, ahol a polgári koalíció nem működött, s ma sem működik. A Fidesz-MPP helyi vezetői a sikertelen alakuló ülés utáni sajtótájékoztatón úgy fogalmaztak: a megyei kisgazdák felrúgták a korábbi egyeztető tárgyalásokon kötött megállapodást, s ezzel figyelmen kívül hagyták az országos politikai irányelveket. Információink szerint Torgyán József FKGP-elnök csak azért tette túl magát ezen a pártütésen, mert a fideszesek hajthatatlanok voltak, mindenképpen saját elnököt akartak, ezzel tulajdonképpen ők váltak a kisgazdák presztízsének emelésére vállalkozó elnökjelölt, a növénynemesítő-kutató Frank József fő ellenfelévé. Tény mindenesetre, hogy a második fordulóban, november 9-én 22 szavazattal - MSZP- és SZDSZ-támogatással - Frank lett a közgyűlési elnök, az alelnöki posztokból pedig a szocialistáknak kettő, a szabaddemokratáknak egy jutott. A Fidesz-MPP frakciója nem vállal szerepet a jobb- és baloldali pártok összemosásában - hangsúlyozta a döntés után Farkas Sándor országgyűlési képviselő, a párt megyei elnöke. Ilyen koalícióban a Fidesz-MPP nem vállal részvételt - fejtegették -, így Nógrádi Zoltán sem fogadta el a neki felkínált közgyűlési alelnökséget (ő később a Dél-alföldi Regionális Fejlesztési Tanács elnöke lett). A negyedik csongrádi alelnöki szék tehát egészen idén februárig üresen maradt. A múlt hónapban aztán a közgyűlés Orbán István fideszes képviselőt, korábbi pénzügyi bizottsági alelnököt választotta meg közgyűlési alelnöknek úgy, hogy a tíztagú Fidesz-frakcióból hatan arra szavaztak, Orbán töltse be a fenntartott alelnöki helyet. A HVG információi szerint a háttérben egy olyan megállapodás volt, hogy ha az MSZP segíti Orbán alelnökké választását, úgy a Fidesz-frakció nagyobbik része támogatja a - később valóban simán, nyolc fideszes vokssal megszavazott - költségvetési előterjesztést. Vita támadt a választás után arról, egyáltalán fideszes-e Orbán István. Az érintett szerint nem is merült fel kétség, ő tagja a pártnak. Farkas Sándor megyei pártelnök azonban úgy nyilatkozott, hogy „miután a kisgazdák megyei vezetése nem tartotta magát a korábbi, írásbeli megállapodáshoz, a Fidesz-MPP határozatban rögzítette, hogy nem vállal funkciót a megyei nagykoalícióban, azaz nem vesz részt sem az alelnöki, sem a tanácsnoki munkában”. Farkas hangsúlyozta azt is, nem tartják elfogadhatónak, hogy egyesek a Fidesz-MPP színeiben önálló úton járjanak, különösen akkor, ha a párt nem ért egyet a megyei vezetés módszereivel. A fideszesek hivatalos álláspontja szerint Orbán István már nem tagja a pártnak. A vita hullámai továbbgyűrűztek: Kovács Kálmán frakcióvezető lemondott, a képviselőcsoport pedig felkérte Balogh Jánosnét, a megyei közgyűlés kistérségi tanácsnokát is, váljon meg posztjától, vagy lépjen ki a Fidesz-frakcióból. Azon is vita van, a megyei Fidesz-választmánynak valóban volt-e Orbán alelnökké választása előtt is írásos határozata arról, hogy nem vállalnak vezetői posztot a közgyűlésben - bár kétségtelen, hogy erről többször és félreérthetetlenül nyilatkoztak fideszes vezetők korábban. Azt sem lehet kizárni, hogy a nagyobb botrány elkerülése érdekében Orbán előbb-utóbb szép csendben kilépett volna a Fideszből, ám ezt ő maga szerette volna bejelenteni. (A vitáról azonban először Bartha László szegedi fideszes polgármester szólt a nyilvánosság előtt, mégpedig Deutsch Tamással tartott közös - egyébként sportkérdéseket érintő - szegedi sajtótájékoztatóján.) A HVG kérdésére, tagja-e a Fidesznek, Orbán István alelnök leszögezte, őt nem zárta ki senki. Majd hozzátette: „Ha ki akarok lépni a pártból, arról nekem kell nyilatkoznom. Az esküm pedig úgy szól, hogy pártatlanul szolgálom Csongrád megye érdekeit.” Orbán István elmondta azt is, ő - szentesi lévén - a megye északi régiójának érdekeit vette figyelembe, amikor elvállalta az alelnökséget, s ebbéli elhatározásában öt fideszes frakciótag egyértelműen támogatta. Szerinte eddig is számos ellenzéki - azaz fideszes - javaslat talált meghallgatásra a közgyűlésben és bizottságaiban, azaz a testületben sokan pártállástól függetlenül a megye működőképességét tartják a legfontosabbnak. KOVÁCS ANDRÁS (Szeged)
__label__nemzetiségek 1.00001 __label__kisebbségek 0.9986 __label__délszláv@@rendezés 0.115971 __label__igazságtétel 0.0321107 __label__terrorizmus 0.00523013 __label__külpolitika 0.00272499 __label__politika 0.00219272 __label__békefenntartás 0.00187757 __label__személy@@elleni@@erőszak 0.00187757 __label__csecsen@@válság 0.00165848 $$$ __label__nemzetiségek 0.999364 __label__geography__macedónia 0.995811 __label__geography__horvátország 0.968866 __label__kisebbségek 0.930468 __label__merénylet 0.0362301 __label__délszláv@@rendezés 0.0244331 __label__terrorizmus 0.0229874 __label__geography__szerbia-montenegró 0.0185566 __label__igazságtétel 0.0159164 __label__geography__balkán 0.00807199 $$$ __label__belpolitika __label__helyhatósági@@választás __label__igazságtétel geography__horvátország geography__jugoszlávia geography__macedónia person__boskovszki person__ljube organization__nemzetközi@@törvényszék genre__hír year__2005 $$$ HÁGA ISMÉT VÁDOL $$$ HÁGA ISMÉT VÁDOL Először emelt vádat macedón állampolgár ellen az egykori Jugoszlávia területén elkövetett háborús bűncselekmények kivizsgálására felállított hágai Nemzetközi Törvényszék. 2001 tavaszán - a csaknem polgárháborúhoz vezető albán-macedón etnikai összecsapások idején - a Ljube Boskovszki volt macedón belügyminiszter közvetlen parancsnoksága alatt álló félkatonai rendőri egységek a Szkopjéhoz közeli Ljubotno faluban végrehajtott akció során tíz albánt megöltek. Boskovszkit, aki horvát állampolgárságú is, tavaly szeptemberben tartóztatták le a horvát hatóságok. A macedón bűnüldöző szervek azzal gyanúsítják, hogy belügyminiszterként utasítást adott hat pakisztáni és egy indiai illegális bevándorló meggyilkolására, hogy úgy állíthassa be a történteket, mintha az al-Káidával kapcsolatban álló, a szkopjei amerikai nagykövetség elleni merényletre készülő terrorcsoportot tettek volna ártalmatlanná. A horvát törvények értelmében Zágráb nem adhatta ki Boskovszkit Szkopjénak. Vasárnap incidensek nélkül, alacsony részvétel mellett rendezték meg Macedóniában az első helyhatósági választásokat, miután tavaly a helyi önkormányzatok önállóságát növelő, a 25 százaléknyi albán kisebbségnek kedvező decentralizációs törvénycsomagot fogadott el a szkopjei parlament.
__label__privatizáció 0.847978 __label__gazdaság 0.430157 __label__olajipar 0.334599 __label__állami@@vagyon 0.0351548 __label__ipar 0.028446 __label__befektetés 0.00942259 __label__üzemanyagpiac 0.00832578 __label__energiaipar 0.00758724 __label__tőkekivitel 0.0042088 __label__vaskohászat 0.00308537 $$$ __label__geography__szlovákia 1.00001 __label__privatizáció 0.949679 __label__gazdaság 0.887215 __label__olajipar 0.48439 __label__ipar 0.177821 __label__organization__vsz@@holding 0.0780882 __label__vaskohászat 0.0275953 __label__befektetés 0.0275953 __label__person__vladimír 0.0209742 __label__organization__transpetrol 0.0197291 $$$ __label__privatizáció __label__olajipar __label__vegyipar geography__szlovákia organization__slovnaft organization__colorin genre__cikk author__tuba@@lajos year__1998 $$$ Slovnaft, Olajozottan $$$ Slovnaft Olajozottan A szlovák ipar egyik zászlóshajójának számító Slovnaft kőolaj-finomító és benzinkút-üzemeltető vállalat 10 százalékos részvénycsomagja a múlt héten fele áron és meglehetősen homályos körülmények között talált új gazdára. Újabb sajátos privatizációs ügylet zajlott le a múlt héten Szlovákiában: a privatizációs ügynökség egyik napról a másikra eladta az ország egyik vezető vállalatának, a Slovnaft kőolaj-finomítónak a 10,23 százalékos részvénycsomagját az eleddig ismeretlen Colorin részvénytársaságnak. Ráadásul az 1,5 milliárd koronás (1 korona = 5,89 forint) piaci értékű csomagot a zsolnai székhelyű Colorin mindössze 600 millió koronáért kapta meg, s még ennek az összegnek a nagy részét sem kellett kifizetnie, mert azt jövőbeni beruházások fejében elengedték számára. A különös döntés szinte semmilyen felháborodást nem váltott ki a privatizáció során a kormány által elkövetett húzásokhoz hozzászokott szlovák közvéleményben. A szlovákiai privatizáció során amúgy is gyakorlat, hogy a magánosításért felelős és a kormánypártok kizárólagos ellenőrzése alatt álló Nemzeti Vagyonalap (FNM) nemigen teszi közzé a vevő kiválasztásának és az eladási ár kialakításának a körülményeit. A Slovnaft esetében különben sem számít meglepetésnek egy ilyen lépés, a részvények nagy részét ugyanis korábban már hasonló módszerrel adták át a cég csúcsmene-dzsereinek, még a résztulajdonos Európai Újjáépítési és Fejlesztési Bank (EBRD) éberségét is kijátszva. A Slovnaft pontos tulajdonosi szerkezetét a cég egyelőre nem hozta nyilvánosságra, az majd csak a májusi közgyűlésen derül ki. A több mint százéves múltra visszatekintő, egykor Apollo néven alapított, majd 1946-ban államosított, s 1992-ben részvénytársasággá alakított szlovák olajmonopólium magánosítása a kuponos privatizáció idején, 1994-ben indult, majd 1995-ben folytatódott, amikor a korábban kibocsátott tízszázalékos csomag mellé nagybefektetőként elsőként az EBRD szállt be. A cég 10,5 százalékát képező pakettet tőkeemeléssel, névértéken vásárolta meg, s a Slovnaft alaptőkéje 16,4 milliárd koronára emelkedett. Alig telt el egy hónap, az FNM egy 39 százalékos csomagot is eladott, méghozzá az akkor ismeretlen Slovintegra részvénytársaságnak. A céget a közvélemény számára a 4700 alkalmazott vállalkozásaként mutatták be, ám hamar kiderült, a Slovintegrán belül 51 százalékot a Slovnaft 19 csúcsmenedzsere birtokol. A Slovintegra a részvénycsomagot – legalábbis papíron – 6,4 milliárd koronáért kapta meg. Csakhogy az összegből 5,4 milliárdot jövőbeni befektetések fejében az FNM nyomban el is engedett. A Slovintegrának végül mindössze 100 milliót kellett kifizetnie, a fennmaradó hányadra tízéves részletfizetési kedvezményt kapott. Amikor kiderült, hogy a végül is egymilliárdos vételár részvényenként mindössze 156 koronát jelent, miközben a tőzsdei árfolyam az egyik leglikvidebb szlovák részvényként akkoriban 900 korona körül mozgott, az EBRD azonnal tiltakozott, és vissza akarta vonni korábban befektetett pénzét. Az FNM sajnálkozását fejezte ki, és azzal érvelt, hogy a befektetés bizony kockázatos dolog. Jacques de Larosiere, az EBRD elnöke azóta már Vladimír Masárral, a jegybank elnökével és Sergej Kozlíkkal, az akkori pénzügyminiszterrel is tárgyalt a birtokában lévő részvénycsomag eladásáról, de megegyezés a mai napig nem született. Időközben viszont a Slovintegra többségi tulajdonossá vált, mivel tavaly júniusban az FNM-től újabb 19 százalékra tett szert – ezúttal 155 koronás árfolyamon. Ebben az időszakban a tőzsdei árfolyam 850 korona körül mozgott, így a vagyonalap 1,8 milliárd koronát bukott a tranzakción. A pozsonyi tőzsdén, valamint a kuponos privatizáció idején papírokhoz jutott kisrészvényesektől való vásárlás révén mára a Slovintegra a részvények több mint 60 százalékát tudhatja magáénak. Az EBRD 10,5 és a Colorin most megszerzett 10,23 százalékán kívül öt százaléknál nagyobb hányada egyetlen tulajdonosnak sincs. Az állam, illetve az FNM tulajdonában szakértők szerint ma már csak néhány százaléknyi Slovnaft-papír lehet. Hét eleji pozsonyi értesülések szerint a Colorin mögött a kis koalíciós partner, a szélsőbaloldali Szlovák Munkásszövetség (ZRS) áll, amely állítólag hamarosan eladja részesedését a Slovintegrának, s az így akár kétharmad fölé is növelheti részesedését a cégben. Az FNM egyébként más tekintetben is kegyes volt a Slovnaft új gazdáihoz. 1995-ben – szintén rendkívül kedvezményes áron – megkapták az 1,3 milliárd koronát érő Benzinol állami üzemanyag-forgalmazó cég 51 százalékát. Ezzel akkoriban a szlovák piac 82 százalékát ellenőrizték, ez azóta a konkurencia – többek között a Szlovákiában nyolc állomást üzemeltető Mol – terjeszkedése folytán 61 százalékra apadt. Részesedésük a Benzinolban időközben tőkeemelés folytán tovább nőtt, és az idén januárban bejelentették: a Benzinol-kutak a felújításuk után már a Slovnaft nevét és színeit fogják viselni. Ezzel a cég 105 kútból álló hálózatot mondhat magáénak Szlovákiában. Ennek ellenére Slavomír Hatina, a Slovnaft vezérigazgatója néhány nappal ezelőtt mindenkit óva intett attól, hogy túlontúl elégedett legyen, s arra figyelmeztetett, hogy a prognózisok szerint a versenytársak térnyerése miatt saját kútjaiknál a tavalyi 182 millió liter benzin helyett az idén várhatóan csak 178 millió litert tudnak majd értékesíteni. A pozsonyi Trend című gazdasági hetilap összesítése szerint a Slovnaft a legnagyobb szlovák vegyipari üzem, a gazdaság egészét tekintve 35,9 milliárd koronás bevételével a negyedik, közel ötezres dolgozói létszámával pedig a 11. helyen áll. A pozsonyi tőzsdeindexben szereplő vállalatok összesített kapitalizációjának egyharmadát adja, a börze legnagyobb tőkeértékű cége. Az ország egyetlen kőolaj-finomítójaként elsősorban üzemanyagokat állít elő, ezenkívül gyárt még kenőolajokat, polietilént, polipropilént, aszfaltot, fűtőolajat és különféle petrolkémiai termékeket. A Slovnaft bevételeinek több mint fele évek óta az exportból származik, Csehország után – ahol egyébként 26 üzemanyagtöltő állomást is üzemeltet – 1996-ban 15,5 százalékkal a második legnagyobb piaca Magyarország volt. 1996-ban 5,2 millió tonna orosz kőolajat feldolgozva 1,29 milliárd korona nyereséget ért el. A tavalyi évre a cég vezetői azzal számoltak, hogy változatlan mennyiségű nyersanyag feldolgozása mellett egyharmaddal növelik nyereségüket. Az előzetes eredmények alapján tavaly 5,2 millió tonna kőolaj feldolgozása során 3,1 milliárd korona bruttó nyereséget értek el. Szintén tavaly fogtak bele Szlovákia eddigi legnagyobb ipari technológiaváltásába, ami a cégnek három év alatt 526 millió dollárjába kerül, de azt remélik, hogy a Slovnaft a környező országok kőolaj-finomítói – főként az osztrák OMV, a Mol és a cseh Chemopetrol – mellett versenyképes lesz, illetve termékeinek minősége megfelel majd az Európai Unió szabványainak. Az elképzelések szerint ehhez 164 millió dollárt saját forrásból, 112 milliót tőkeemelésből, 250 milliót pedig külföldi hitelből teremtenek elő. Tavaly a cég közlése szerint beruházásaik elérték a 11 milliárd koronát, szemben az 1995-ös 2,5 milliárddal, illetve az 1996-os 4,6 milliárddal. TUBA LAJOS (Pozsony)
__label__közművek 0.414909 __label__kommunális@@szolgáltatás 0.262852 __label__fogyasztóvédelem 0.160276 __label__gázszolgáltatás 0.0803675 __label__energiaellátás 0.0600966 __label__versenyszabályozás 0.0460439 __label__áramszolgáltatás 0.0351548 __label__távfűtés 0.0203424 __label__vízvezetékhálózat 0.0116973 __label__reklám 0.0109969 $$$ __label__geography__magyarország 1.00001 __label__közművek 0.917313 __label__kommunális@@szolgáltatás 0.600198 __label__energiaellátás 0.538993 __label__távfűtés 0.201823 __label__versenyszabályozás 0.191943 __label__fogyasztóvédelem 0.191943 __label__gazdaság 0.164526 __label__gázszolgáltatás 0.0875738 __label__tömegközlekedés 0.0656148 $$$ __label__energiaellátás __label__energiaipar __label__fogyasztóvédelem __label__gazdaság __label__gázszolgáltatás geography__magyarország organization__fővárosi@@gázművek@@rt. genre__cikk genre__keretes year__2010 $$$ Homokszem a csatornában $$$ Homokszem a csatornában Pert nyert a Fővárosi Gázművek Zrt.-vel szemben egy magánszemély, aki azt kifogásolta, hogy bár fogyasztása elmaradt az előre becsült és havi átalánydíjak formájában megfizetett mennyiségtől, az év végén mégis pótbefizetést rótt ki rá a szolgáltató. A Főgáz meglehetősen bonyolultan és a fogyasztó számára utólag ellenőrizhetetlenül kalkulálja ki a 2006-ban éves elszámolásra buzdított fogyasztók számláját. Bár üzletszabályzatában és a lakossági fogyasztóknak kiküldött szerződéses ajánlatában egyértelműen közli, hogy „az elszámolás során csakis akkor merülhet fel tartozás és befizetési kötelezettség, ha az év során ténylegesen fogyasztott mennyiség több, mint a részszámlákba beállított fogyasztás”, az év végén, mint utóbb kiderült, egy speciális algoritmus segítségével még egyszer átszámolja a fogyasztást és ezzel együtt a számla végösszegét. A Főgáz szerint a nyáron számlázott gázmennyiség jóval meghaladja az akkori felhasználást, így a nyáron kifizetett köbmétereket csak a fűtési szezonban használják fel. Ezért egy évközi árváltozás esetén a nyáron befizetett alacsonyabb összeg és a tényleges felhasználás időpontjában érvényes magasabb ár közti különbözetet is bevasalja a cég. Az algoritmus alkalmazását tartalmazó üzletszabályzatrol azonban csak a hatálybalépés után, több hónapos késéssel tájékoztatta a fogyasztókat. A cég a HVG megkeresésére közölte: a per nyomán – melynek eredményével nem ért egyet, ám az alacsony perérték miatt nem fellebbez – nem kíván változtatni az elszámolás algoritmusán. „A Magyar Energiahivatal ezt a számítási módszert elfogadta, jóváhagyta, és ez szerepel az egyetemes szolgáltatási üzletszabályzatunkban. Az, hogy ennek kommunikációja egy fogyasztónkhoz nem jutott el, azt jelenti, hogy valahol homokszem került a kommunikációs csatornába.”
__label__labdarúgás 0.999566 __label__sport 0.996633 __label__sportfinanszírozás 0.0275953 __label__ingatlan 0.0179962 __label__televízió 0.0140736 __label__ökölvívás 0.00832578 __label__belpolitika 0.0047652 __label__életmód 0.00447838 __label__rasszizmus 0.00349342 __label__valuta 0.00328306 $$$ __label__geography__németország 1.00001 __label__sport 0.997959 __label__labdarúgás 0.997613 __label__televízió 0.028446 __label__geography__berlin 0.028446 __label__geography__katar 0.0128312 __label__organization__bayern@@münchen 0.00913564 __label__person__gerhard 0.00713143 __label__geography__hamburg 0.00691384 __label__rasszizmus 0.00556492 $$$ __label__labdarúgás __label__marketing __label__sport geography__németország genre__cikk author__weyer@@béla year__2005 $$$ FOCIVÉBÉ-SORSOLÁS LIPCSÉBEN, Show-ra gyúrnak $$$ FOCIVÉBÉ-SORSOLÁS LIPCSÉBEN Show-ra gyúrnak Ízelítőt kaphatott a nagyérdemű a jövő évi németországi focivébét kísérő show-parádéból a múlt héten, amikor Lipcsében kisorsolták a csoportmérkőzések párosítását. „Jaj, hát úgy ver a szívem” - jelezte izgalmát a műsorvezetőnő, és hogy lelkes szavait testbeszéddel is megerősítse, lazán a hasára tette a kezét. Heidi Klum, az erre az alkalomra egy hálóingre emlékeztető, hosszú kék ruhába öltözött német szupermodell az est során már bevallotta, hogy a focihoz bizony nem ért, s erre most kiderül, hogy az anatómiához sem? De nem is ez volt a lényeg, amikor a múlt pénteken a lipcsei vásár új, stadionra emlékeztető hatalmas stúdióvá átépített egyes pavilonjában kisorsolták, ki kivel játszik a jövő nyári németországi focivébén. A díszvendégek sorában ott ült Horst Köhler német államfő, Angela Merkel kancellár és Franz Müntefering alkancellár. A két és fél órás monstre programból maga a sorsolás alig harminc percig tartott - a többi a körítés volt. A rendezők mindent megtettek, hogy a 160 ország tévéállomásai számára közvetített show-műsor felkeltse a figyelmet. Például retrospektív képsorokat állítottak össze a korábbi vébékről - az 1954-es, magyarok elleni berni döntő természetesen kiemelt szerepet kapott, az akkori győztes német csapat egyik tagja, Horst Eckel személyesen is megjelent a színpadon. Aztán egy egészen sajátos ötlettel a labda szemszögéből láttatták a dolgokat. Egy-egy neves személyiséget megkértek, próbáljon a színpadon gyertyát rúgni a pavilon tetején elhelyezett kamera felé, amely aztán egy ügyes videotrükkel átvette az ég felé szálló labda követését. Lelkes gyerekek focira emlékeztető tárgyakat barkácsoltak, majd ezeket becipelték a színpadra, ahol aztán Heidi Klum rácsodálkozhatott: nahát, ezt mind ti csináltátok?! Még Michael Ballack, a német válogatott kapitánya is dekázott egy kicsit a nagyérdemű tiszteletére - meg persze azért, hogy fenntartsák a sorsolást megelőző feszültséget. Maga a sorsolás - amelyről az egyik focifunkcionárius azt nyilatkozta, hogy akár a szövetség irodájában is meg lehetett volna tartani - egyébként jól sikerült. Lothar Matthäus szereplése például osztatlan sikert aratott, miután Costa Rica válogatottját húzta ki a németek ellenfeleként a müncheni nyitómeccsre. Igazi megkönnyebbülést azonban a berlini rendőrség érezhetett, amikor kiderült, a német csapat fővárosi meccsén nem a lengyelek, hanem az ecuadoriak ellen lép majd pályára. Komolyan tartottak ugyanis attól, hogy a német és a lengyel focihuligánok harmadik félidőt vívnak majd egymással, ám mivel a német-lengyel csoportmérkőzés Dortmundban lesz, oda már kissé nehezebben jutnak el a lengyel szurkolók. A sorsolás eredményével különben minden nyilatkozó elégedettnek látszott. Ez is egy jó csoport, az is, nagyon jó meccsek lesznek - prognosztizálta például Franz Beckenbauer, a vébé szervezőbizottságának elnöke a párosításokat. Mindazonáltal annyi biztosnak látszik, hogy minden idők leglátványosabbnak ígérkező show-produkcióinak nézhet elébe a közönség. Ennek főpróbája lesz rövidesen a berlini szilveszter: a Brandenburgi kaputól a győzelmi oszlopig vezető több kilométeres útszakasz hatalmas utcai fieszta színtere lesz, ahol - ahogy majd nyáron is - hömpölyög majd az embertömeg, tombol a fogyasztás, élénkül a gazdaság. WEYER BÉLA / BERLIN
__label__pártpolitika 0.962683 __label__belpolitika 0.0656148 __label__kormánykoalíció 0.0583558 __label__választási@@kampány 0.0103382 __label__pártprogram 0.00913564 __label__szociáldemokrácia 0.00649827 __label__ifjúsági@@szervezet 0.00649827 __label__pártfinanszírozás 0.00574025 __label__liberalizmus 0.00289958 __label__kormány 0.00289958 $$$ __label__geography__magyarország 0.99372 __label__organization__fkgp 0.992433 __label__pártpolitika 0.901931 __label__person__torgyán@@józsef 0.615098 __label__kormánykoalíció 0.0583558 __label__belpolitika 0.0503406 __label__organization__fidesz 0.0321107 __label__organization__környezetvédelmi@@minisztérium 0.0106625 __label__person__boros@@imre 0.00885735 __label__person__pepó@@pál 0.00832578 $$$ __label__pártpolitika geography__magyarország organization__fkgp genre__cikk author__dobszay@@jános year__2001 $$$ Kisgazda osztódás, Kettős vakság $$$ Kisgazda osztódás Kettős vakság Nagy szolgálatot tettek a kisgazdák a hét végén Orbán Viktor miniszterelnöknek azzal, hogy megkettőzték az FKGP-t. Miután a Cegléden megerősített Torgyán József, illetve a reformisták által Budapesten megválasztott Lányi Zsolt is a párt legitim elnökének tekinti magát, majd az utóbbiak értelmezése szerint hétfőn kizárták Torgyánt a kisgazda frakcióból, a kormányfő arra hivatkozhat - és hivatkozik is -, hogy ameddig nem tisztázódik egyértelműen, ki az úr a pártban, egyik félre sem kell hallgatnia. Legalább három különböző őrző-védő társaság vonult fel a hét végi kisgazda nagygyűlésen és nagyválasztmányon Cegléden. Az ülés hivatalos biztonsági szolgálata, a S.A.S. Kft. kidobóemberei mellett kigyúrt testőröket hozott magával a gyűlésre Balogh Gyula felfüggesztett országos szervezőtitkár, és Turi-Kovács Béla kíséretében is feltűnt két öltönyös úr, akik meglehetősen feltűnően vigyázták a környezetvédelmi miniszter minden lépését. Rajtuk kívül az amatőr biztonságiak derékhadát tisztességben megőszült kisgazdák csapata alkotta, stratégiai szempontból kétségtelenül súlyos hendikeppel küszködve: még futni sem tudván, gyakorlatilag már az ülés kezdete előtt elsodorta őket a tömeg, s később már nem is igen merészkedtek elő. De a kritikus pillanatokban bevetésre szánt kisgazda ifjúgárda tagjai sem álltak a helyzet magaslatán: négyes-ötös csapatokba verődve időnként átvonultak ugyan a sportcsarnokon, de már az első jelentősebb ütközetből kivonták magukat. Amikor az ülés kezdete előtt jó fél órával a kint rekedt tömeg megrohamozta a sportcsarnok Rákóczi úti bejáratát, és betörte üvegajtaját, a hangosbemondó hasztalanul szólítgatta a rendezőket, siessenek ők is a helyszínre. Végül is a csarnokhoz kivezényelt rendőrök közbelépése nyomán állt helyre a rend: a pártközpontban összeállított küldöttlistán szereplők beléphettek a csarnokba, a többiek nem. Bár a ceglédi nagygyűlés jelszavának - „Nemzeti párt voltunk és maradunk” - két állítmánya volt, a küldöttek mindent megtettek azért, hogy a múlt idejű legyen a hangsúlyos. Az ülés kezdetén Szabó János honvédelmi miniszter még úgy nyilatkozott a HVG-nek, hisz benne, hogy megtörténhet a csoda, s beterjesztheti az addigra már kilencszáz küldött aláírásával támogatott, Torgyán elleni bizalmatlansági indítványt, reménye azonban már röviddel a Himnusz eléneklése és az ökumenikus áldás után szerte is foszlott. Torgyán ugyanis elővette a jól bevált sémát: nemzetbiztonsági beavatkozásról, fegyveres banditák betörési kísérleteiről kezdett szónokolni, majd heves „bolsizásba” csapott át. Az önérzetében megsértett Turi-Kovács távozása után a pártelnök Szabó Jánost is minisztertársa példájának követésére biztatta. Eközben Tamás Károlyt, a Földművelésügyi és Vidékfejlesztési Minisztérium volt közigazgatási államtitkárát - aki a koreográfia szerint a Torgyán által beterjesztett napirend módosítására tett volna javaslatot - a küldöttek egy csoportja körbefogta és kilökdöste a teremből. A teljes hangzavarban az elnökpárti küldöttek - a terem különböző pontjain elhelyezkedő karmesterek dirigálása mellett - heves „éljen Torgyán”-ozásba kezdtek, amire a pulpituson álló pártelnök felszólította híveit, hogy szavazólapjaik felemelésével jelezzék, megerősítik őt pozíciójában. Az első sorokban ülők így is tettek, a csarnok többi része azonban már korántsem volt ilyen egységes, ellenpróba viszont sem ekkor, sem a későbbi szavazásoknál nem volt (a voksolások során egyébként Torgyán rendre átvette a vezénylést Gyimóthy Géza levezető elnöktől). Torgyán kijelentette, a mai naptól senki nem vetheti fel az FKGP elnökének legitimitását, majd hozzátette, „nem mintha eddig lehetett volna”. A jelek szerint volt kitől tanulniuk a reformkisgazdáknak. A ceglédivel egy időben, Budapesten tartott gyűlésezésükön ugyanis talán még vitathatóbb módon választottak - Lányi Zsolt személyében - új FKGP-elnököt, mint ahogyan tették azt 70 kilométerrel távolabb a Torgyánt megerősítő küldöttek. Az Olimpiai Csarnokban megjelentek a ceglédi nagyválasztmányt „felbomlottnak” nyilvánították, saját gyülekezetüket pedig ezen félbeszakadt ülés jogfolytonos tanácskozásának minősítették, ami még akkor is bizarr értelmezésnek tűnt volna, ha menet közben Ceglédről valóban elegendő számú küldött utazik fel a fővárosi rendezvényre (az 584 tagú nagyválasztmányból 498-an jelentek meg Cegléden, de közülük csak 178-an mentek át Budapestre). Kiszely Katalin, a reformerek pártalkotmányjogásza épp ezért nem is tartja védhetőnek a budapesti gyűlés határozatait. Lányi szerint viszont a megválasztását legitimálta, hogy - mint a Magyar Televízió A Hét című műsorában fogalmazott - nem Cegléden, hanem nálunk volt „az FKGP színe-java”, ők voltak „az én embereim”. Lányiék nem csupán a pártot „kettőzték meg”, hanem annak szinte valamennyi hét végi döntését. A ceglédi és a budapesti gyűlésen is átalakították az FKGP elnökségét (az Olimpiai Csarnokban 32 tagú mamuttestületet hoztak létre; Cegléden Gyimóthy Gézát választották főtitkárrá - helyettesei Réti Miklós és Csatári József lettek -, Balogh Gyula országos szervezőtitkár helyére pedig Bernáth Varga Balázst emelték a Torgyán-párti küldöttek). Itt is, ott is kiálltak a koalíció fenntartása mellett. Igaz, Torgyánék ezt egy olyan, ultimátumszerű határozat kíséretében tették, amelyben arra szólították fel a Fidesz-MPP-t, határolódjon el a szakadár kisgazdáktól. A miniszterelnököt ismét Boros Imre visszahívására „kötelezték”, de a PHARE-miniszter nevéhez most már Turi-Kovács Béláét és Szabó Jánosét is odaírták. Mindkét gyűlésen látványos rehabilitációkra is sor került: Lányiék Nagy Ferenc József egykori pártelnököt ölelték keblükre, Torgyánék az FKGP-ből 1997-ben kizárt G. Nagyné Maczó Ágnest vették vissza a pártba, ami alelnöki jogainak helyreállításával párosult. Maczó, aki az 1998-as országgyűlési választásokra létrehozott Új Szövetség nevű pártjával, illetve az Isten, Haza, Torgyán Család címmel írt, 1999-ben megjelent könyvével két ízben is keresztbe tett a kisgazdapárt elnökének, idén márciusban még Lányiékkal kereste a kapcsolatot, s részt vett a reformisták miskolci tanácskozásán. Gyimóthy pedig néhány hete még azt mondta róla, kizárt, hogy ismét tagja legyen az FKGP-nek. A régi-új alelnök visszavételének szombati megszavaztatását Torgyán azzal vezette be, azért van szükség Maczó Ágnesre, mert amikor a fedélzeten volt, a párt 29 százalékon állt. Az viszont sem a pártelnök, sem a Zrínyi Ilona-szerepben tetszelgő alelnök asszony szavaiból nem derült ki (a Zrínyi-hasonlattal egyébként Maczó maga hozakodott elő ismét), milyen fordulatot hoz majd a párt szövetségi politikájában az alelnök visszatérése. G. Nagyné Maczó Ágnes korábbi eltávolításának egyik fő oka ugyanis éppen az volt, hogy - Torgyánnal is szembeszegülve - a MIÉP-pel való együttműködést szorgalmazta a Fidesz-MPP-szövetség ellenében (HVG, 1997. október 11.). A rehabilitáció így, meglehet, nem is csak a személynek, hanem annak a politikának szól, amelyik a jövőben a Fidesz-MPP-vel való konfrontációra építve akar önálló arculatot adni a pártnak, s amelynek nyitánya a Kis Újság két héttel ezelőtti Fidesz-ellenes cikke volt (HVG, 2001. május 5.). A Fidesz-MPP vezetőit és személy szerint Orbán Viktor miniszterelnököt viszont továbbra is láthatóan hidegen hagyják a kisgazdáknál történtek - a pártban lejátszódó események éppúgy, mint a frakcióban bekövetkezett változások. Hétfőn ugyanis a képviselőcsoport kizárta soraiból Torgyán Józsefet, legalábbis Bánk Attila volt frakcióvezető szerint, a döntés jogszerűségét ugyanis Torgyánék nem ismerik el. Pokorni Zoltán - immáron a Fidesz-MPP elnökeként - a hét elején már arról beszélt, hogy amikor pártja 1998-ban az FKGP-vel koalícióra lépett, nem egy személlyel, még csak nem is egy párttal, hanem a mögötte álló polgárokkal szerződött, s a 2002 utáni folytatást csak akkor tartja elképzelhetőnek, ha a kisgazdák túljutnak belső válságukon. A jelenlegi kormányzati együttműködést viszont nem érintik a változások. Ez már Orbán Viktor szavaiból derült ki, amikor szóvivője útján közölte, csak akkor hajlandó állást foglalni a kisgazda ügyekben - így például a miniszterek visszahívása kérdésében -, ha hivatalosan is tisztázódik, ki milyen jogosítványokkal rendelkezik az FKGP-ben. Mindez praktikusan azt jelenti, hogy az exlex állapotra hivatkozva a kormányfő jó időre függetlenítette magát és kormányát a koalíciós társtól. Könnyen belátható ugyanis, hogy sem az ügyészség (amelyhez a ceglédi gyűlés határozatait megóvó Turi-Kovács Béla és Szabó János fordultak), sem a Fővárosi Bíróság - amit Lányiék azzal kerestek meg, hogy őket jegyezzék be a párt legitim vezetőinek - nem sieti el a helyzet tisztázását. Ad absurdum még az sem zárható ki, hogy jövő tavasszal az Országos Választási Bizottság fog majd kínos helyzetbe kerülni, amikor neki kell majd megmondania, melyik csoportosulás állíthat képviselőjelölteket az FKGP neve és emblémája alatt. Valószínűleg ezzel is számot vetett Turi-Kovács Béla, aki Ceglédről nem a vitatott jogállású reformisták gyűlésezésére ment, hanem másnap Szegedre, a Fidesz-MPP kongresszusára utazott, hátha ott még egy kisgazdának is terem valami. DOBSZAY JÁNOS