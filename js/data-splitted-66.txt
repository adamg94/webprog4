__label__értékpapírpiac 0.749097 __label__befektetés 0.144159 __label__tőzsde 0.0737063 __label__befektetési@@alap 0.0341104 __label__részvény 0.0341104 __label__pénz-@@és@@tőkepiac 0.0145136 __label__lakossági@@megtakarítások 0.0128312 __label__határidős@@ügylet 0.0124417 __label__tőzsdeindex 0.00556492 __label__állampapír 0.00523013 $$$ __label__geography__magyarország 0.996837 __label__értékpapírpiac 0.731069 __label__befektetés 0.173298 __label__részvény 0.0534133 __label__tőzsde 0.0460439 __label__lakossági@@megtakarítások 0.0222962 __label__határidős@@ügylet 0.0197291 __label__pénz-@@és@@tőkepiac 0.0140736 __label__befektetési@@alap 0.0109969 __label__tőzsdeindex 0.00507033 $$$ __label__befektetés __label__tőzsde __label__részvény geography__magyarország genre__cikk year__1997 $$$ Kisbefektetői stratégiák, Tigrispapírok $$$ Kisbefektetői stratégiák Tigrispapírok Tavaly az értékpapírok közül elsősorban a jobb tőzsdei részvények kényeztették el a befektetőket, hiszen jóval nagyobb nyereséget lehetett elérni velük, mint a csökkenő kamatozású – igaz, kisebb kockázatú – bankbetétekkel, állampapírokkal. A „hozamolló” az idei esztendő első hat hetében tovább nyílt. Tavaly már sokan felismerték, hogy jobban megéri a megtakarítások egy részét értékpapírokba fektetni, mint – akár deviza-, akár forintbetét formájában – a bankokba vinni. A Magyar Nemzeti Bank adatai szerint tavaly szeptemberben a 2110 milliárd forintnyi összes lakossági megtakarítás 20 százaléka nem pénzintézetekben hevert, ugyanakkor a banki – a bankok által kibocsátott vagy betét jellegű – papírok aránya már csak 17 százalékot képviselt. Azóta feltehetően csak tovább nőtt a nem banki értékpapírok népszerűsége, méghozzá az idei esztendő elején még nagyobb fokozatra kapcsoló tőzsdei fellendülés, valamint a látra szóló betétek rugalmasságával bíró nyílt végű alapok elszaporodásának hatására. A Budapesti Értéktőzsde (BÉT) tavaly világviszonylatban a legsikeresebb börze volt, és egyelőre az idén sem panaszkodhatnak a befektetők. A fellendülés mozgatója magyar oldalról kezdetben a még 1994-ben privatizált két nagy gyógyszergyár, az Egis és a Richter remek piaci teljesítménye volt, tőlük azonban a múlt év második felétől egyre inkább a tág értelemben vett vegyipar – a tőzsdén 1995 végén „debütált” Mol, valamint az 1996-ban forgalomba hozott BorsodChem és TVK – vette át a stafétát, miközben a „régi” cégek közül ugrásszerűen felértékelődött a késztermékgyártó Graboplast és Pannonplast, de viszonylag jó hozamot lehetett elérni például a Danubius szállodavállalat részvényeivel is (lásd táblázatunkat). Lapzártánkkor még nem voltak ismeretesek a tőzsdei társaságok 1996-os gazdálkodási adatai, a február közepére várt közlések még jelentősen befolyásolhatják a befektetői közhangulatot. Persze a részvények az aránylag kockázatos befektetési kategóriába tartoznak, melléfogni még a legnagyobb fellendülés idején is lehet; nagyot csalódhatott például, aki az 1994. júniusi tőzsdei bevezetéskor az amerikai és izraeli tulajdonosok nyújtotta „biztonsággal” hirdetett zalaegerszegi hűtőház, a Goldsun papírjait birtokolta, hiszen a cég tönkrement, és 1996. november végén felszámolásra került. Sokaknak komoly csalódást okozott az első külföldi „részvényt helyettesítő” vállalati letéti igazolás, a Cofinec papírja is. A tavaly júniusi kibocsátás után nem sokkal már ismertté vált, hogy a konzorcium sarokköveinek számító két magyar nyomda – a Petőfi és a Kner – a tájékoztatóban felvázoltnál sokkal rosszabb helyzetben van. Az efféle marginális kudarcokat elfedte az össznépi – pontosabban: „összbörziáneri” – kaszálás. A BÉT legnagyobb forgalmú részvényeinek árfolyammozgását tükröző tőzsdeindex (BUX) egy éve épphogy csak áttörte a 2000 pontos „álomhatárt”, ám az idén már az 5500-at is meghaladta, vagyis az „átlagos” tőzsdei befektető 150 százalékosnál is nagyobb nominális nyereséget könyvelhetett el. A tőzsdénél sokkal áttekinthetetlenebb tőzsdén kívüli, úgynevezett OTC-piacon főleg a bankrészvények felértékelődése tartott lépést a tőzsdei fellendüléssel, jórészt a privatizációs hírek – például a Magyar Hitel Bank eladásának – hatására. A kárpótlási cseréknek köszönhetően az OTC-kereskedelemben megjelentek a nagy áramszolgáltató vállalatok részvényei is, amelyek bár folyamatosan drágulnak, a hatósági árképzés, valamint a kárpótoltaknak szóló olcsó kínálat hatására még nyomottak, rendre névérték alattiak. Az új értékpapírtörvénynek köszönhetően egyébként az idén rendezettebbé válik az OTC-piac: már komolyabban lehet venni az újságokban megadott árajánlatokat, amelyeket eddig csak hellyel-közzel – vagy csak kisebb mennyiségre – tartottak a brókercégek. A részvényekkel való tőzsdei – vagy pláne OTC-s – üzleteléshez persze az átlagmegtakarítókét lényegesen meghaladó szakértelem szükségeltetik, no meg kötélidegek. A profi befektetők ezért azt tanácsolják ügyfeleiknek, hogy szabad megtakarításaiknak csak kisebb hányadát tegyék ki ennek a nagyobb kockázatnak, a család létbiztonságát szavatoló tőkét fektessék biztonságosabb helyekre. Az európai hagyományok szerint e célra a különféle banki papírok vagy betétkonstrukciók kínálkoznának, ám Magyarországon ma még általában nagyobb hozam érhető el a különféle állampapírokkal, részben azért, mert a kereskedelmi bankok az összegyűjtött lakossági pénzek jelentős – bár egyre csökkenő – hányadával maguk is a költségvetés hiányát finanszírozzák. A kisebb pénzintézetek konstrukciói között mindazonáltal akadnak figyelemre méltók (például a határozatlan idejű befektetésekre kitalált sávos kamatozás), általánosságban azonban egyre inkább elmondható: bankra csak akkor érdemes bízni forintjainkat, ha az alacsony kamatozásért cserébe valamilyen szolgáltatást – bankkártyát vagy a közüzemi számlák kiegyenlítését lehetővé tévő folyószámlát – is kapunk. Még kevésbé lehet „nyerészkedni” általában a devizabetéteken, mivel a forint konvertibilissá nyilvánítása óta a jegybank igen határozottan olyan devizakamat-politikát képvisel, amellyel a hazai valuta felé terelhetők a megtakarítások, érdemesebb abban takarékoskodni, ellenkező esetben ugyanis a lakosság tömegesen váltaná át a forintját. A valutákkal a származékos tőzsdén lehet jól keresni, igaz, a bukás veszélye is nagy, hiszen a különféle devizák keresztárfolyamát nehéz megjósolni; néhány hónapja kevesen látták például előre, mennyire meg fog erősödni az amerikai dollár a német márkával, illetve a japán jennel szemben. A jelenleg létező állampapírok közül az egy, három, hat vagy tizenkét hónapos lejáratú diszkontkincstárjegyekben és az 1996 elején még másfél, most már két-, három-, sőt ötéves, fix kamatozású, illetve az inflációhoz igazított kamatozású, hétéves államkötvényekben közös, hogy azokat aukciókon értékesítik, vagyis pontos hozamuk a piaci kereslet-kínálat szerint alakul ki. Noha a palettát két, kifejezetten a lakosság számára kitalált konstrukció – az egyéves kamatozó kincstárjegy és a postákon kapható, ugyancsak egyéves, de már három hónap után is fizető kincstári takarékjegy – is kiegészíti, az úgynevezett elsődleges kibocsátói hálózat kiépülésével a kisbefektetők is kényelmesen vásárolhatnak a diszkontpapírokból és a kötvényekből. Sőt, e papírok lejáratát sem kell feltétlenül megvárni, azok az úgynevezett másodlagos piacon is adhatók-vehetők. Ilyenkor persze általában – de nem mindig – némi hozamveszteség éri a „türelmetlen” befektetőt. 1996 egészére, különösen az év első heteire jellemző volt a hozamesés, ami extra haszonhoz juttathatta a viszonylag hosszabb, fix kamatozású kötvények tulajdonosait. E papírok másodpiaci ára mindig a jövőben elérhető hozam szerint alakul, így tehát kamateséskor drágulnak, -emelkedéskor viszont veszítenek az értékükből. Azoknak, akik még az állampapírokkal sem kívánnak bíbelődni, ajánlhatók a befektetési alapok, különösen a lejárat nélküli, úgynevezett nyílt végűek, amelyek befektetési jegyei bármikor aktuális értéken adhatók-vehetők. Az állampapíralapok kezelője, ha érti a dolgát, a fent leírt játékkal magasabb hozamot érhet el, mint amekkora maguké a kötvényeké, kincstárjegyeké. Ez volt a helyzet például az állampapíros nyílt alapok tavalyi rekorderével, az év folyamán 33,3 százalékot produkáló Hunnia–III-mal. A Likvid alap tőkéje viszont például folyamatosan csökken, a konstrukció tavaly mínusz 84,5 százalékot „hozott” kisszámú befektetőjének. A régebbi adókedvezmény inspirálta, részint mostanában lejáró hároméves zárt végű alapok egy részének átalakítása révén is szaporodó – már 30 fölötti létszámú – nyílt végű alapok között egyre szaporodnak a kisebb-nagyobb arányban részvényeket is vásárló (vagyis kockázatosabb, de tőzsdei föllendülés idején magas hozammal kecsegtető) konstrukciók, sőt, akad már külföldi értékpapírokban „utazó” alap is. A részvényalapok közül a Budapest Növekedési Alap nevezetű tavaly – októberi indulása és az év vége között, éves szintre átszámítva – 47,7 százalékos hozamot ért el, az idei év első hat hetét is beszámítva pedig több konstrukció az 50 százalékos eredményt is meghaladta. A befektetési alapok – akárcsak a nyilvános kibocsátású részvények – vásárlásával a magánszemélyek még adókedvezményt is igénybe vehetnek: az ideiglenes adóhitel jelenleg körülbelül 5-6 százalékponttal emelheti meg egy-egy papír hozamát.
__label__külföldi@@befektetés 0.9954 __label__befektetés 0.867046 __label__gazdaság 0.48439 __label__pénzügy 0.392347 __label__állami@@költségvetés 0.0953595 __label__tőkekivitel 0.0216253 __label__fizetési@@mérleg 0.0179962 __label__devizatartalék 0.00913564 __label__befektetési@@alap 0.00758724 __label__magánszektor 0.00523013 $$$ __label__geography__magyarország 0.999127 __label__külföldi@@befektetés 0.994099 __label__befektetés 0.939923 __label__gazdaság 0.164526 __label__pénzügy 0.115971 __label__állami@@költségvetés 0.0474359 __label__bank 0.00971848 __label__tőkekivitel 0.00338661 __label__pénz-@@és@@tőkepiac 0.00182021 __label__befektetési@@alap 0.00160785 $$$ __label__befektetés __label__gazdaság __label__külföldi@@befektetés geography__magyarország genre__cikk genre__keretes year__2007 $$$ Egyre szűkebb esztendők $$$ Egyre szűkebb esztendők Legfeljebb alulról közelítheti meg az idén a – nem adóssággeneráló – külföldi működőtőke-befektetések értéke a tavalyi 3,2 milliárd eurót. A várható tőkeimportot októberi előrejelzésében a gazdasági tárca sem teszi 3,5 milliárdnál többre, de pesszimista verziója csak 2,5 milliárddal számol. Bár az egyéb tőkemozgások – mint az adóssággeneráló tulajdonosi hitelek – értéke nehezen becsülhető, várhatóan folytatódik a tőkeimport lanyhuló trendje: a 2005-ös rekord, 6,2 milliárd euró után a múlt évben 4,9 milliárd euró érkezett, és a tárca középtávon ennél szerényebb, évi 4 milliárd euró körüli beáramlást vár. Az idei év első felében a működőtőke-beáramlás egyenlege negatívba fordult, mínusz 81 millió eurót mutatott. A statisztikát a külföldi vállalatok profitkivonása mellett a 2005-ös rekordhoz vastagon hozzájáruló Budapest Airport Zrt. (BA) tulajdonosváltása csúfította el. A magyarországi magánosítás történetének legnagyobb egyösszegű privatizációs vételára két évvel ezelőtt 1,9 milliárd euróval javította az egyenleget, ennyit fizetett a brit BAA International Holdings Ltd. a Ferihegyi repülőteret üzemeltető BA 75 százalék mínusz 1 szavazatnyi részvénycsomagjáért és az üzemeltetés 75 évre szóló jogáért. Most ugyanennyivel rontotta a statisztikát az az ügylet, amelynek során a német Hochtief vezette konzorcium megvette a repülőteret a britektől. Első látásra nullszaldósnak tűnik az ügylet, hiszen csupán annyi történt, hogy a külföldi tulajdonost kifizette egy másik külföldi vevő. Ám a vételár kiegyenlítése külföldi hitelből történt, s ez a konzorcium magyarországi vállalatánál jelent meg, így a fizetési mérlegben 1,9 milliárd eurónyi tőkekiáramlásként szerepel. Az első féléves adat alapján nem kell az egész évet temetni, legalábbis a gazdasági tárca szerint javít a helyzeten, hogy a második félévben 3,4 milliárd forint újrabefektetett jövedelem elszámolására kerül sor, s ehhez jönnek még az egyéb, adóssággeneráló tételek. Nem teljesen osztja a kincstári optimizmust Antalóczy Katalin, a Pénzügykutató Zrt. főmunkatársa, aki csupán 2,5-2,7 milliárd euró közvetlen tőkebeáramlást prognosztizál 2007-re. Szerinte kedvezőtlen tendencia, hogy a külföldi vállalkozások a megtermelt profitjukból egyre kevesebbet forgatnak vissza: míg 2005-ben annak több mint 50 százalékát, tavaly már a profit alig ötödét fektették be újra Magyarországon.
__label__kötelező@@felelősségbiztosítás 0.140346 __label__biztosítás 0.132974 __label__biztosítótársaság 0.0311538 __label__casco 0.0267693 __label__autótartás 0.00574025 __label__szakmai@@felelősségbiztosítás 0.00491541 __label__biztosítópénztár 0.00338661 __label__garancia 0.00206074 __label__lízing 0.00193673 __label__bokros-csomag 0.00176461 $$$ __label__geography__magyarország 0.999537 __label__biztosítás 0.164526 __label__casco 0.0953595 __label__kötelező@@felelősségbiztosítás 0.0244331 __label__organization__állami@@biztosításfelügyelet 0.0132328 __label__biztosítótársaság 0.0120638 __label__szakmai@@felelősségbiztosítás 0.00758724 __label__organization__fogyasztóvédelmi@@főfelügyelőség 0.00670285 __label__organization__magyar@@biztosítók@@szövetsége 0.00592107 __label__biztosítópénztár 0.0042088 $$$ __label__kötelező@@felelősségbiztosítás geography__magyarország genre__cikk author__gilyén@@ágnes year__1996 $$$ Gépjármű-felelősségbiztosítás, Kötelező szabadság $$$ Gépjármű-felelősségbiztosítás Kötelező szabadság A gépjárművek kötelező felelősségbiztosítási rendszere alapos reformra szorul – ebben már évek óta egyetértenek a biztosítók, a biztosítottak és a kormány képviselői. Most azonban, hogy kezd komolyra fordulni a „kötelező” – az Európai Unióba vezető úton amúgy is elkerülhetetlen – liberalizációjának ügye, a piaci szereplők közül többen is visszavonulót akarnak fújni. A kötelező gépjármű-felelősségbiztosításra annak 1991-ben bevezetett szerződéses rendszere óta szinte mindenki ráfizet. A biztosítók keveslik a pénzügyminiszter által a következő évre – általában december második felében – meghirdetett díjat. A 22 érdek-képviseleti szervet tömörítő „biztosítotti” oldal a következő évi díj mértékéről minden ősszel megtartott vitában rendre kifejti: a biztosítók eredményelszámolása „hibás”, a társaságok egyéb költségeiket is megjelenítik a kötelező felelősségbiztosításról szóló elszámolásukban, s így a díjak alaptalanul magasak. A kormányzat nyűgnek – politikai tehernek – tartja, hogy a díjemelés mértékét a pénzügyminiszternek kell megállapítania, holott a büdzsének ebből semmi haszna. Már az 1994-es, különösen hosszúra és hangosra sikeredett gépjármű-felelősségbiztosítási bizottsági – ez, a biztosításfelügyelet elnökének tanácsadójaként működő testület hivatott az autósszervezetek, a biztosítók és a minisztériumok közötti egyeztetett álláspont kialakításra – üléssorozat után konszenzus látszott kialakulni arról, hogy meg kell szüntetni a hatósági árképzést. Úgy tűnt, csak az a kérdés, hogy mindez egy csapásra történjék-e vagy több lépcsőben. A szakemberek többsége a fokozatos, „sávos liberó” mellett voksolt: eszerint a hatóság továbbra is meghirdetne egy, a mai koreográfia szerint megvitatott és egyeztetett alapdíjat, ám ettől az egyes társaságok meghatározott – egyre bővülő – sávban föl- és lefelé eltérhetnének. 1998. január 1-jétől az összes kötelezően megkötendő biztosításról törvénynek kell rendelkeznie, akkor ugyanis hatályát veszti minden, a témáról rendelkező alacsonyabb szintű jogszabály. A gépjárművezetők „kötelezője” érinti a legtöbb embert – 2,7 millió szerződésről van szó. Ráadásul a kialakult piaci viszonyok is „sajátosak”. Míg Németországban a hozzáértők azt is egészségtelennek tartják, hogy a „kötelezőt” művelő 110 biztosítótársaság közül az Allianz a piac 20 százalékát ellenőrzi, addig az ő 90 – sőt, a hírek szerint rövidesen közel 100 – százalékos tulajdonában álló Hungária Biztosító (HB) részesedése a magyar piacon 60 százalékos. A másik nagy, az ÁB-Aegon a piac közel egyötödét tartja a kezében, így a „műfajban” érdekelt többi öt társaságnak csak együttesen jut további 20 százalék. A tét a piac újrafelosztása – állítják egybehangzóan a szakemberek. Kőhalmi Kálmán, a HB ügyvezető igazgatója elhamarkodott lépésnek tartja a liberalizáció 1997-re tervezett bevezetését, noha a biztosító 1,6 milliós szerződésállománya, az egész országot behálózó fiókhálózata és kész információs rendszere lehetővé teszi, hogy minimális költségekkel dolgozzon, s így akár a legolcsóbbá váljon. Bár sok elemző reális veszélynek tartja, hogy a már most is féloldalas piac a liberóval még inkább eltolódna a nagyok javára, mások szerint a nagyoknak is lehet félnivalójuk. A „kicsik” a liberalizáció esetén labdába rúghatnának, ha alaposan megrostálnák szerződésállományukat. Az alacsony piaci részesedésű Colonia például szerény, de biztos szegmenseket kíván megcélozni: „Nálunk a liberalizált rendszerben egy vidéki tiszteletes felesége a második családi autó után nagyságrendekkel kisebb díjat fizethetne, mint mondjuk egy drága autóval furikázó budapesti fiatalember” – jelzi az állományépítés irányát Csurgó Ottó vezérigazgató. A kicsik többsége hasonló stratégián gondolkodik, abban reménykedve, hogy ezáltal magas fajlagos költségeik ellenére a megengedett sáv alsó régióiban tudnák tartani díjaikat. Néhányukban akkora az optimizmus, hogy kifejezetten szorgalmazzák a mielőbbi liberalizációt, s szeretnék minél szélesebbre nyitni a díjak lehetséges eltérésének sávját. Piaci helyzetének megfelelő véleményében is középen áll a Providencia: híve a liberalizáció mielőbbi megkezdésének, s azzal is együtt tudna élni, ha az alapdíjtól föl- és lefelé 5–5 vagy 10–10 százalékkal, avagy – mint a „radikálisok” javasolják – 20–20 százalékkal térhetnének el a díjak. „Számunkra az a fontos, hogy végre kialakuljon egy reális árszint, s a díjképzést ne szociális és politikai, hanem piaci szempontok befolyásolják” – összegzi véleményét Kárpáti Judit ügyvezető igazgató. Nagy kérdés, hogy meg tudnak-e állapodni valamiben a társaságok, s megszületik-e a Magyar Biztosítók Szövetségének (Mabisz) közös javaslata. A biztosítottak oldalának szóvivője, a Fuvarozók Országos Szövetségének főtitkára, Peredi Péter például – külföldi tapasztalatok díjemelő hatásaira hivatkozva – óv az elhamarkodott liberalizációtól, és nemmel akar szavazni az 1997-es startra. A fogyasztók számára persze a legfontosabb kérdés a liberóval kapcsolatban, hogy nőnének-e a díjak, vagy sem. Erre az elemzők nem tudnak határozott választ adni, de annyit sejtenek, hogy a díjak valószínűleg polarizálódnának – vagyis lennének, akik a mostaninál kevesebbet, és lennének, akik lényegesen többet fizetnének –, s ha végül általános emelésre kerülne sor, az tovább növelné a nemfizetők táborát. Nem zárt a rendszer – mondja ugyanakkor sok szakember, ami alatt azt értik, hogy senki sem tudja, voltaképpen hány gépkocsi is van az országban. A biztosítók 1996-os díjkalkulációjukban 2 millió 777 ezer szerződéssel számoltak, ebben azonban nem szerepel az a becslések szerint legalább 200 ezer gépjármű, amely biztosítatlanul furikázik az utakon, ám az általuk okozott károkra a társaságoknak össze kell dobniuk a fedezetet. A rendőrségi nyilvántartás szerint a gépjárműszám meghaladja a 3 milliót, ebben a statisztikában viszont a forgalomból már kivont járművek is szerepelnek. Pedig az alapdíj meghatározásánál nem mindegy, hogy a díjkalkuláció alapját képező eredményelszámolásban hány gépkocsira vetítve jelennek meg a biztosítók kárkifizetései és a képzendő tartalékok. Ráadásul a számítások alapját a tárgyévnél kettővel korábbi esztendő adatai adják, ami nyilvánvalóan nem tükrözheti a friss piaci változásokat. A bizonytalanságot növeli, hogy a díj kialakításánál használt, a Pénzügyminisztérium (PM) által a következő évre prognosztizált inflációs index rendre alacsonyabb, mint a Mabisz által használt GKI-index. Sokszor okoznak meglepetéseket a társaságoknak a tárgyévben történt, de csak a következő esztendőben bejelentett károk is. Ezek fedezeteként a biztosítóknak a folyó évi kárkifizetések bizonyos százalékát félre kell tenniük az úgynevezett „függő károk tartalékába”, ám a szakemberek szerint többen túl-, mások alultartalékolnak. A nyugati tapasztalatok egyébként azt mutatják, hogy nem az anyagi károk kifizetése terheli meg igazán a biztosítók kasszáját, hanem a személyi sérülések után fizetendő összegek, különösen a súlyos, maradandó egészségkárosodással életben maradóknak járó járadékfizetés. A bizonytalanságok sorát gyarapítja, hogy a társaságok ma nem korlátozzák a kárösszeget. Márpedig a „korlátlan” károk megtérítéséhez – ahhoz, hogy a biztosítók a lehető legrosszabb esetben (például egy olajvezeték-töréssel súlyos környezetszennyezést okozó karambol után) is helyt tudjanak állni – korlátlan vagyoni fedezetre volna szükség. A biztosítási összeg szükséges limitjét illetően teljes a biztosítók egyetértése: vagyoni kárnál legfeljebb 100 millió, személyinél 200 millió, környezetszennyezési kárnál 50 millió forintos összegre szerződnének. Nincs vita a jó autósokat jutalmazó, a rosszakat büntető bonus–malus módszer kibővítésének a szükségességében sem: a ma csak a személygépkocsiknál létező módszer a tervek szerint kiterjedne a többi díjosztályra is. Nem várható nagy vita a különösen kockázatos, a biztosítók számára nem kívánatos autósok ügyében sem: a hazai társaságok – a számos működő nyugati példa közül – a rotációs rendszert tartják a legjobbnak, vagyis a rossz ügyfeleket, természetesen magasabb díjért, „forgatnák” egymás között. A biztosítók most bárkivel kötelesek gépjármű-felelősségbiztosítási szerződést kötni, s egyetértenek abban, hogy bármiféle liberalizáció elképzelhetetlen „ajánlatelfogadási kötelezettségük” törlése nélkül. A jogászok szerint a liberó alapfeltétele volna a „kötelező” mostani alapjogszabályának, az 58/1991-es kormányrendeletnek a megszüntetése, de újra módosítani kellene a tavaly már megváltoztatott 17/1992-es – a díjkalkulációról és az eredményelszámolásról szóló – PM-rendeleten is. Abban, hogy mindez már a jövő év elejére megvalósulhat, csak a legoptimistábbak hisznek. Ráadásul a hírek szerint a PM szakemberei a liberalizáció elindításával egy időben tisztába szeretnék tenni az egész jogi hátteret is: elképzelésük szerint az alapokat törvény szabályozná, az ehhez kapcsolódó rendelet(ek)ben pedig az adott évre kellene megszabni a társaságok mozgásterét. Ehhez az „elegáns megoldáshoz” idő kell. GILYÉN ÁGNES
__label__euró 0.787941 __label__pénzügy 0.437833 __label__forintárfolyam 0.362979 __label__valuta 0.320831 __label__valutakereskedelem 0.164526 __label__forint 0.152042 __label__hitel 0.0185566 __label__deviza 0.0100236 __label__gazdaság 0.00858749 __label__állami@@hitelfelvétel 0.00328306 $$$ __label__geography__magyarország 1.00001 __label__forint 0.968866 __label__forintárfolyam 0.924152 __label__valuta 0.414909 __label__euró 0.370235 __label__hitel 0.314061 __label__valutakereskedelem 0.287778 __label__deviza 0.106701 __label__organization__imf 0.0656148 __label__pénzügy 0.0420977 $$$ __label__euró __label__forint __label__forintárfolyam geography__eurózóna geography__magyarország genre__hír year__2011 $$$ az euró árfolyama $$$ 300 forint fölé emelkedhet újra az euró árfolyama a Buda-Cash Brókerház szerint. Figyelmeztető, hogy az elmúlt hetekben még kedvező tőkepiaci hangulat idején sem erősödött jelentősen a hazai fizetőeszköz, mivel nem tudni, hányan kérik devizahiteleik végtörlesztését. A hét elején ráadásul e nélkül is jelentősen, 291-ről 298 forintra gyengült az euróval szemben, miután londoni elemzők meglebegtették: a nemzetközi hitel- és befektetésminősítők leronthatják Magyarország adósbesorolását, ha a kormány nem köt biztonságihitel-megállapodást az IMF-fel. Amennyiben az euróárfolyam ismét áttöri a 300 forintos lélektani határt, az további – egészen 320 forintig terjedő – emelkedésnek ágyazhat meg.
__label__biztonságpolitika 0.977724 __label__külpolitika 0.0174525 __label__hadsereg 0.00256091 __label__háború 0.00176461 __label__integráció 0.000697851 __label__társadalom 1e-05 __label__történelem 1e-05 __label__pénzügy 1e-05 __label__váltó 1e-05 __label__news@@international 1e-05 $$$ __label__biztonságpolitika 0.144159 __label__organization__nato 0.0460439 __label__person__tolimir 0.000742181 __label__person__zdravko 0.000742181 __label__háború 0.000676702 __label__person__török@@lászló@@(katonatiszt) 0.000598409 __label__geography__kamerun 0.000562779 __label__organization__rand@@corporation 0.000529305 __label__organization__ebesz 0.000440557 __label__geography__lengyelország 0.000440557 $$$ __label__biztonságpolitika __label__hadsereg organization__nato genre__hír year__2003 $$$ NATO-ÁTALAKULÁS $$$ NATO-ÁTALAKULÁS A stratégiaváltás - területvédelem helyett béketeremtő és terrorizmusellenes hadműveletek - jegyében a NATO védelmi miniszterei múlt heti brüsszeli ülésükön csökkentették a szövetség parancsnokságainak számát. Megmarad a szövetséges haderők főparancsnoksága a belgiumi Monsban, továbbá egy-egy területi összfegyvernemi parancsnokság Brunssumban (Hollandia) és Nápolyban (Olaszország). Hozzájuk tartozik a légierő parancsnoksága Ramsteinben és Izmirben, a haditengerészeté Northwoodban és Nápolyban, a szárazföldi erőké Heidelbergben és Madridban. Az előzetes híresztelések ellenére nem került parancsnokság közép-európai tagállamba, csupán egy új kiképzőközpont a lengyelországi Bydgoszczba. Az USA felfüggeszti az épülő új brüsszeli NATO-központ (képünkön) 300 millió eurós beruházásának finanszírozását, ha Belgiumban továbbra is bíróság elé citálnak amerikai politikusokat és katonai vezetőket - fenyegette meg a házigazdákat Donald Rumsfeld amerikai védelmi miniszter. Ama törvény ellen kelt ki, mely alapján népirtás, illetve háborús bűn vádjával külföldi állampolgárok belga bíróságon beperelhetők. Louis Michel belga külügyminiszter szerint a törvény közelmúltbeli enyhítése után már egyetlen amerikainak sem kell tartania belgiumi utazástól.
__label__részvény 1.00001 __label__értékpapírpiac 0.99428 __label__posta 0.986787 __label__rézbányászat 0.00155876 __label__történelem 1e-05 __label__társadalom 1e-05 __label__pénzügy 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__posta 1.00001 __label__részvény 1.00001 __label__értékpapírpiac 1.00001 __label__geography__németország 1.00001 __label__organization__deutsche@@post 0.0695518 __label__geography__európai@@unió 1e-05 __label__külpolitika 1e-05 __label__geography__usa 1e-05 __label__organization__täglich@@alles 1e-05 __label__person__falk 1e-05 $$$ __label__értékpapírpiac __label__posta __label__részvény geography__németország organization__deutsche@@post genre__grafikon year__2014 $$$ A Deutsche Post részvényeinek árfolyama $$$ A Deutsche Post részvényeinek árfolyama 14120687.pdf
__label__politika 0.996633 __label__belpolitika 0.99428 __label__személyiségi@@jogok 0.52343 __label__adatvédelem 0.0851091 __label__pártpolitika 0.0675567 __label__sajtószabadság 0.0396488 __label__titkosszolgálat 0.0362301 __label__sajtóperek 0.0259674 __label__média 0.0203424 __label__telefonlehallgatás 0.019134 $$$ __label__geography__magyarország 0.99944 __label__politika 0.999322 __label__belpolitika 0.998726 __label__személyiségi@@jogok 0.546748 __label__média 0.377551 __label__sajtó 0.362979 __label__telefonlehallgatás 0.103759 __label__sajtóperek 0.0737063 __label__sajtószabadság 0.0695518 __label__választási@@kampány 0.0656148 $$$ __label__belpolitika __label__közérdekű@@adat __label__személyiségi@@jogok geography__magyarország genre__cikk author__juhász@@gábor year__2017 $$$ | KÖZSZEREPLŐK | FOGALMI ZŰRZAVAR | POLITIKUSMENEDÉK |, Az ismerős ismeretlen $$$ | KÖZSZEREPLŐK | FOGALMI ZŰRZAVAR | POLITIKUSMENEDÉK | Az ismerős ismeretlen A választások közeledtével egyre durvuló politikai kampányokban kulcskérdés lesz, ki közszereplő, és aki az, meddig köteles tűrni az akár a magánéletét is célba vevő lejárató akciókat. Mindenki beszél róla, de senki sem tudja, hogy ki az?! A jogi találós kérdés megfejtése: a közszereplő. A magyar törvények nem adnak ugyanis pontos meghatározást, hogy kik tartoznak ide. A 2003-as ügynöktörvény az egyetlen, amely pontos meghatározással él. E szerint közszereplő „az a személy, aki közhatalmat gyakorol, gyakorolt vagy közhatalom gyakorlásával járó tisztségre jelölték, illetve aki a politikai közvéleményt feladatszerűen alakítja vagy alakította”. Csakhogy a szöveg azt a megszorítást is tartalmazza, hogy ez a meghatározás „e törvény vonatkozásában” kötelező, tehát más jogterületen nem. Bonyolítja a helyzetet, hogy az új, 2014-es polgári törvénykönyv (Ptk.) nem is ezt a fogalmat használja, hanem közéleti szereplőkről beszél – anélkül, hogy meghatározná ezek körét. Nem véletlenül mondta ki a Kúria egy büntetőügyben 2015-ben, hogy „a közszereplő fogalmát – speciális, büntetőjogi értelemben – jogszabály nem határozza meg. A fogalom nem azonosítható a polgári jogban ismert úgynevezett nyilvános közszerepléssel, illetve közéleti szerepléssel”, de az ügynöktörvény meghatározásával sem. Vagyis tulajdonképpen most úgy áll, hogy vannak nyilvánvalóan közszereplők – mondjuk a kormány tagjai vagy a parlamenti képviselők –, de a teljes kör a bírói gyakorlat alapján, egyes döntések révén fokozatosan rajzolódik ki. Ez részint szándékos: már a Ptk.-koncepció megfogalmazásánál is úgy vélték a szakjogászok, az esetek sokszínűsége nem engedi meg általános személyi kör meghatározását. Legutóbb például Habony Árpád próbálkozott azzal, hogy az őt az „Ők lopnak” plakátjaival pellengérre állító Jobbik elleni perben bírósággal mondassa ki, hogy nem közszeplő. Elbukott, első fokon kimondták, hogy igenis az, bár semmilyen közpénzes állása, megbízása sincs. „Nem attól közszereplő valaki, hogy a nyilvánosság elé lép, hanem hogy olyan tevékenységet végez, ami azzá teszi” – szögezte le az ítélet szóbeli indoklása. Habony már korábban is járt hasonlóan, ezért jogi taktikát változtatott. Nem azért citálta bíróság elé a Jobbikot, mert óriásplakáton azt állították róla, hogy lop, hanem azért, mert az engedélye nélkül használták fel a képmását, s ezzel szerinte megsértették a személyiségi jogait. Kacifántos érvelésében Habony ügyvédje azzal próbálkozott, hogy kormánypárti médiakampányokban kulcsszereplő ügyfele nem annyira közszereplő, hogy kirakják a politikai plakátokra. Hogy valaki közszereplő vagy közéleti szereplő-e, azért nagyon fontos, mert a Ptk. szerint személyiségi jogainak szűkebb a védelme, mint az egyszerű állampolgárnak. Az éppen hatalmon lévők őket szolgáló politikai menedékként tekintenek a személyiségi jogokra, ezért általában a szűk körű meghatározást szeretnék elérni, az ellenzék meg a nagyobb nyilvánosság híve. Utóbbi a személyi kört is bővítené, és azokat a témákat is szaporítaná, amelyekben a közszereplők tűrni kötelesek, amikor számukra nem kedvező információk látnak napvilágot róluk. Kósa Lajos fideszes frakcióvezető például a Habony-ügyben jogászkodott az ítélet előtt. „Habony Árpád nem közszereplő, akinek az arcképével visszaélni tilos. (...) mindenkit lebeszélek arról, hogy a nem közszereplőknek az arcképével visszaéljen” – mondta a politikus. Néha egészen arcátlan jogi próbálkozások is előfordulnak. Az egyik kormánypárti helyi politikus például azért perelt, mert ellenfele azt a kijelentést tette róla, hogy mint „az előző pártrendszer erőszakszervezetéhez tartozó, később fideszessé lett képviselőnek” nincs erkölcsi alapja őt bírálni. A keresetében azt kérte, állapítsa meg a bíróság, hogy az ellenlábas nyilatkozata, amely szerint ő az előző pártrendszer erőszakszervezetéhez tartozó, később fideszessé lett képviselő, jogsértő. „A politikai szereplő politikai múltja nem magánügy. Azt, hogy ez akár közbeszéd tárgya legyen, a politikai szereplőnek tűrnie kell” – mondta ki ennek kapcsán a Gyulai Törvényszék 2015-ben. Meglepetés érheti azonban azokat, akik azt hiszik, hogy ha nincs közfunkciójuk, állami megbízatásuk, akkor már nem is eshetnek a közéleti szereplők körébe. Egyre inkább az a felfogás nyert teret a jogi gyakorlatban, hogy az érintett saját szerepfelfogásától, valós tevékenységétől függ, hogy ő közéleti szereplő-e. Ha valaki blogger, aki politikáról ír, vagy művész, tudós, aki közéletről nyilvánít rendszeresen véleményt, éppen úgy ebbe a körbe eshet, mint a választott politikus. Sőt egy tévéceleb is közéleti szereplő, mert önként vállalta, hogy kiteszi az életét a nézők kíváncsiságának. Ezekben az esetekben inkább csak az kérdés, hol húzódik a rájuk vonatkozó tűréshatár. A hozzátartozók esetében is mozgó ez a jogi kerítés és a politikusok álláspontja is. Gyurcsány Ferenc (DK) a felesége, sőt a gyerekei vagyonnyilatkozatát is közzétette, míg az MSZP-s Botka László azzal védekezett, amikor az általa is használt terepjárót kérték rajta számon, hogy az a feleségéé. Márpedig a tűréshatárok meghatározása kulcskérdés manapság, amikor tombol a kormányoldali lejárató kampány, és közeledik a parlamenti választás. Viszonylag egyszerű a fő szabályt felvázolni, hiszen nyilvánvaló, hogy minél magasabb valakinek a közfunkciója, vagy bármi más módon kiugró befolyása van a közügyekre, annak a legszűkebb a védett magánszférája. A helyzet gyorsan változhat azonban, így aztán akár hétről hétre át kell rajzolni ezeket a határokat. Tavaly novemberben például 5,7 millió forint sérelemdíjat ítélt meg a bíróság Spéder Zoltán milliárdosnak a Tv2-s Tények róla készített lejárató riportja miatt. Az Andy Vajna-féle tévétársaság arra hivatkozott, hogy fontos közügyek feltárása érdekében kutakodtak a bankár körül, de például Spéder családjára, egészségi állapotára is minősíthetetlenül személyeskedő megjegyzéseket tettek. Ma már akár nagyobb összeget is kiszabhatnának, hiszen az üzletember közéleti szereplősége halványul, számos üzleti érdekeltségét eladta, köztük a nagy olvasottságú hírportálját, az index.hu-t is. De ugyanez vonatkozik mondjuk egy parlamenti exképviselőre, aki a mandátuma elvesztése után visszavonultan él. A mostani jelek arra mutatnak, hogy a 2018-as választási korteskedés nemcsak keményebb politikai csatákat hoz, de minden eddiginél aljasabb is lesz. A hajrában hamis hírek özönét vetik majd be, előre belekalkulálva az elbukott pereket. A kampánytervezőknek ugyanis a politikai nyereség sok pénzügyi veszteséget megér. Majd egy év azonban még van arra, hogy kirajzolódjon az a határ, amely kellően tág teret ad a közügyek szabad vitathatóságának, beleértve a nem lényeges tévedések és személyeskedések jogát is, ugyanakkor – különösen a magánéleti ügyekben – megfékezi az öncélú lejáratásokat. JUHÁSZ GÁBOR juhasz.gabor@hvg.hu
__label__gazdaság 0.998255 __label__közgazdaságtudomány 0.798197 __label__gazdaságpolitika 0.100889 __label__gazdasági@@előrejelzés 0.0583558 __label__gazdasági@@válság 0.0534133 __label__foglalkoztatás 0.0474359 __label__munkanélküliség 0.0384762 __label__szociológia 0.0136468 __label__gazdaságtörténet 0.0124417 __label__közvélemény-kutatás 0.0116973 $$$ __label__gazdaság 0.998142 __label__geography__magyarország 0.870607 __label__közgazdaságtudomány 0.327678 __label__gazdasági@@válság 0.201823 __label__gazdasági@@előrejelzés 0.173298 __label__munkanélküliség 0.168867 __label__foglalkoztatás 0.0716012 __label__gazdaságpolitika 0.0566624 __label__organization__tárki 0.00885735 __label__munkaerőpiac 0.00610756 $$$ __label__közgazdaságtudomány __label__kultúra __label__tudomány genre__cikk genre__keretes year__2009 $$$ Átlag mögött a lényeg $$$ Átlag mögött a lényeg A makroökonómia a nagy (makro-) és általános gazdasági jelenségekkel foglalkozik, gyakran ellentétbe állítva a kicsi (mikro-) és parciális problémákat vizsgáló mikroökonómiával. A modern államok szükségképpen találkoznak olyan problémákkal, hogy mit és kit adóztassanak, mire és mennyit költsenek, illetve hogyan határozzák meg a fizetőeszköz kínálatát. Demokratikus és kevésbé demokratikus államoknak is gondot jelent a munkanélküliség, az infláció vagy éppen a jövedelmek nem kielégítő szintje. Az e kérdésekkel foglalkozó közgazdasági ág a makroökonómia, s nyugodtan elmondhatjuk, hogy a makroökonómia iránti igény majdnem olyan alapszükségletünk, mint az orvoslás vagy az időjárás előrejelzése iránti. A makroökonómia mai problémái részben abból erednek, hogy a művelői (általában) aggregált jellemzőket (infláció, GDP-növekedés, munkanélküliségi ráta) vizsgálnak. Csakhogy a makroökonómia legtöbb gyakorlatilag érdekes problémája valójában az átlag mögötti kérdéseket vet fel. Például a válság kapcsán mindenféle vagyonvesztési adatok keringenek. Tegyük fel, hogy a vagyonvesztés átlagosan (aggregáltan) 20 százalékos. Azt jelenti ez, hogy ha veszünk öt véletlenszerűen kiválasztott embert, akkor a legvalószínűbb az, hogy mindegyikük vagyona 20 százalékkal csökkent? A tapasztalatok szerint a legvalószínűbb inkább az, hogy ezen emberek relatív vagyoni helyzete jelentősen változott, például négyen közülük elvesztették a vagyonuk felét, de egyvalaki megduplázta a sajátját. Jellemző, hogy az idén eddig több Porsche gépkocsit adtak el Magyarországon, mint bármikor korábban. Képmutatás azt hinni, hogy a krach mindenkit egyforma mértékben érint, a válságot megoldani szándékozóknak tehát az elosztási hatásokat igenis figyelembe kell venniük, ha sikert akarnak elérni. Vagy vegyük a mai magyar gazdaságpolitika egyik – állítólag – központi problémáját, a foglalkoztatás bővítését! Mit ér, ha valaki csak annyit tud, hogy a magyar munkapiaci aktivitás (az egyáltalán dolgozni akarók százalékos aránya) 7 százalékponttal kisebb, mint az EU-átlag? Nem sokat, ha azt is tudjuk, hogy míg a felsőfokú végzettségűeknél az aktivitási deficit csak 1-2 százalékpont, addig a képzetleneknél majdnem 20. Képes a foglalkoztatás jelentősen bővülni a gazdaság szerkezetében bekövetkező változás nélkül? Melyik az az ágazat, amelyik nagy mennyiségű képzetlen munkaerő „felszívására” képes, miközben a képzett foglalkoztatottak száma legfeljebb kismértékben növekedne? A probléma nem feltétlenül megoldhatatlan, de pusztán az aggregátumokból kiindulva nem jutunk messzire.
__label__gumiipar 0.896261 __label__autógumi 0.884049 __label__autóipar 0.370235 __label__autóalkatrész-gyártás 0.239359 __label__innováció 0.212079 __label__környezetbarát@@termék 0.109716 __label__környezetszennyezés 0.090103 __label__csomagolóanyag 0.028446 __label__vízszennyezés 0.0229874 __label__alternatív@@energia 0.0179962 $$$ __label__autógumi 0.975587 __label__gumiipar 0.959164 __label__autóalkatrész-gyártás 0.48439 __label__környezetszennyezés 0.341593 __label__környezetbarát@@termék 0.294225 __label__innováció 0.196836 __label__organization__apollo@@tyres 0.0695518 __label__bőripar 0.0420977 __label__cégek 0.0396488 __label__vízszennyezés 0.0321107 $$$ __label__autóalkatrész-gyártás __label__autóipar __label__gumiipar __label__innováció __label__környezetvédelem geography__japán organization__bridgestone genre__cikk genre__keretes year__2015 $$$ Zöld gumi $$$ Zöld gumi A Bridgestone gumigyár kifejlesztett és legyártott egy olyan gumiabroncsot, amelynek természetes gumi összetevőit száz százalékban guayule-ből, egy sivatagos területeken honos cserjéből nyerte. Barcsik Ákos, a Bridgestone Magyarország Kft. főmérnöke szerint a japán cég most teszteli az elkészült abroncsokat, s ha a tartóssági és egyéb vizsgálatok megfelelő eredményt hoznak, akkor öt éven belül piacra kerülhetnek az új, fenntartható gumik. „Az eddigi eredmények alapján úgy tűnik, hogy a guayule-ből nyert anyag mindenben hasonló az abroncsok egyik fő összetevőjének számító kaucsukhoz. Az ára sem lesz magasabb, hiszen a fejlesztés az után gyorsult fel, hogy a tőzsdei áringadozások és a klímaváltozás miatt egyre hektikusabbá vált a kaucsukpiac, az utóbbi időben az is előfordult, hogy egy év alatt háromszorosára ugrott a nyersanyag ára” – magyarázza Barcsik Ákos. A „zöld gumi” kifejlesztése része annak a programnak, melynek keretében a Bridgestone 2050-re teljesen át akar állni a fenntartható forrásból származó alapanyagok felhasználására. A Bridgestone közben folytatja a guayule természetes gumi összetevőire épülő kutatást, a cél a cserjék gumitartalmának optimalizálása és az ebből az alapanyagból készülő abroncsok alkalmazási lehetőségeinek szélesítése. Az Amerikában honos guayule – csakúgy, mint az eurázsiai területeken termő gyermekláncfű, amellyel ugyancsak folynak ígéretes gumigyártási kísérletek – jelentősen hozzájárulhat a fenntartható növekedés elveinek a betartásához. Míg ugyanis a kaucsukfák főként az őserdővel borított szubtrópusi vidékeken nőnek, s az újabb fáknak az erdő irtásával teremtenek helyet, a kísérletbe bevont helyettesítők kevésbé értékes területeken is megteremnek. Barcsik Ákos szerint a hosszú távú megoldás az lehet, hogy az amerikai földrésze guayule-lel, Európában és Ázsiában pedig gyermekláncfűvel helyettesítik majd a természetes gumit. A múlt század ötvenes éveinek egyik emblematikus magyarországi gazdaságfejlesztési tévedésévé vált gumipitypangot ugyanis újrafelfedezték, a Continental gumigyár már teszteli az ebből készült első abroncsokat. A rendkívül tépésálló kaucsukot főként a tehergépjárművek abroncsainál használják fel, ezek alapanyaga 90–95 százalékban ez a természetes anyag. A személyautók gumiköpenyében sokkal magasabb a természetes kaucsuknál jobb tapadást biztosító műgumi aránya: a mindennapos használatra szánt kocsik abroncsa 50–80 százalékban, a sportkocsiké pedig szinte teljes egészében műgumiból készül.
__label__hadsereg 1.00001 __label__katonai@@szolgálat 0.569863 __label__katonai@@kiadások 0.132974 __label__biztonságpolitika 0.112805 __label__alternatív@@katonai@@szolgálat 0.0321107 __label__hadgyakorlat 0.0203424 __label__haditechnika 0.00383448 __label__fegyverkereskedelem 0.00142036 __label__államtitok 0.00121659 __label__határőrség 0.0010105 $$$ __label__geography__magyarország 1.00001 __label__hadsereg 1.00001 __label__organization__magyar@@honvédség 0.51563 __label__katonai@@szolgálat 0.115971 __label__biztonságpolitika 0.0758682 __label__katonai@@kiadások 0.0169249 __label__hadgyakorlat 0.0140736 __label__alternatív@@katonai@@szolgálat 0.0120638 __label__organization__honvédelmi@@minisztérium 0.00219272 __label__államtitok 0.00206074 $$$ __label__hadsereg __label__katonai@@szolgálat __label__biztonságpolitika geography__magyarország genre__hír year__1997 $$$ Rövidebb sorkatonai szolgálat $$$ Augusztus 13. Rövidebb sorkatonai szolgálat Egy év helyett ezúttal először vonultak be kilenc havi sorkatonai szolgálatra a sorkötelesek a Magyar Honvédséghez (MH) és a Határőrséghez. Az újoncok 1997 novemberétől négy, e célra kialakított kiképzőközpontban kezdik a katonáskodást, és az alapkiképzés három hónapja után kerülnek végleges szolgálati helyükre. A haderő-átalakítás jegyében szeptember 1-jén megszűnt a Magyar Honvédség Parancsnoksága, valamint a két fegyvernemi hadtestparancsnokság, s helyüket a honvéd vezérkar és a fegyvernemi vezérkarok vették át. Végh Ferenc altábornagy, vezérkari főnök azonban megőrizte helyét a 60 ezer fős MH élén, amely a hivatásos hadsereggé történő fokozatos átállás érdekében május óta toboroz szerződéses katonákat. Nem történt áttörés a haditechnikai beszerzések ügyében; a 18 milliárd forint értékű minisztériumi légvédelmirakéta-tender győztese a francia Matra Défense cég lett, a tárca ugyanakkor nem írt ki versenytárgyalást új lokátorok és vadászrepülőgépek beszerzésére. Decemberben tárgyalások kezdődtek arról, hogy az orosz államadósság egy része fejében Magyarország esetleg újabb – hivatalos nyilatkozatok szerint tartalékként szolgáló – MiG–29-es vadászgépekhez juthatna.
__label__köztisztviselők 0.00592107 __label__lobbizás 0.000513336 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__person__grespik@@lászló 0.173298 __label__person__orbán@@viktor 0.0474359 __label__person__demeter@@ervin 0.00574025 __label__organization__budapesti@@ügyvédi@@kamara 0.00556492 __label__organization__budapest@@főváros@@közigazgatási@@hivatala 0.00491541 __label__person__selmeczi@@gabriella 0.00491541 __label__organization__válasz 0.00371725 __label__lobbizás 0.00281093 __label__person__hajdú@@demeter@@dénes 0.00256091 $$$ __label__közigazgatás __label__személyiségi@@jogok geography__magyarország person__grespik@@lászló organization__budapest@@főváros@@közigazgatási@@hivatala genre__hír year__2002 $$$ Orbán tartja Grespiket $$$ Orbán tartja Grespiket Pintér Sándor belügyminiszter kezdeményezte Grespik Lászlónak, Budapest Főváros Közigazgatási Hivatala vezetőjének felmentését Orbán Viktornál, aki a hivatalvezető kinevezési jogát gyakorolja. A Pintér vezette fegyelmi tanács megállapította, hogy Grespik pártpolitikai nyilatkozatot tett a Magyar Televízió január 22-ei reggeli műsorában, amikor a MIÉP támogatására buzdította a nézőket, és azt mondta, személyében a leendő koalíció testesül meg, „mivel az én kinevezőm Orbán Viktor miniszterelnök úr, és én a MIÉP országos listáján szerepelek”. A fegyelmi testület szerint a nyilatkozat nem egyeztethető össze a köztisztviselőktől törvényileg elvárt pártpolitikai semlegességgel, ezért hivatalvesztéssel sújtotta Grespiket, aki - bár a döntést továbbra sem fogadja el - bejelentette, a jövőben nem jár be munkahelyére. Grespik a Munkaügyi Bírósághoz fordult, szerinte ugyanis köztisztviselőként joga van képviselő-jelöltségre és korteskedésre, felmentésére pedig kizárólag a miniszterelnök jogosult. Orbán Viktor kormányfő szóvivője útján közölte, a felmentéssel megvárja a munkaügyi per végkimenetelét. Hétfőn egyébként Grespik jogerős ítéletben pert nyert Hernádi Judittal, Verebes Istvánnal és Bajor Imrével, a Heti hetes című tévéműsor szereplőivel szemben. A becsületsértés címén indított perben első fokon felmentették a színészeket, most viszont 160-375 ezer forint pénzbüntetést szabott ki rájuk a Fővárosi Bíróság.
__label__külpolitika 1.00001 __label__nemzetközi@@szerződés 0.100889 __label__alapszerződés 0.0875738 __label__határon@@túli@@magyarok 0.0159164 __label__vegyesvállalat 0.00649827 __label__bős-nagymarosi@@vízlépcső 0.00592107 __label__államszervezet 0.00523013 __label__külföldi@@államadósság 0.00338661 __label__bankrendszer 0.00176461 __label__kormányülés 0.00133502 $$$ __label__külpolitika 1.00001 __label__geography__oroszország 1.00001 __label__geography__magyarország 0.960371 __label__nemzetközi@@szerződés 0.129413 __label__bankrendszer 0.0109969 __label__person__csernomirgyin 0.00942259 __label__alapszerződés 0.00913564 __label__fegyverzetcsökkentés 0.00507033 __label__vegyesvállalat 0.0047652 __label__állampolgárság 0.0042088 $$$ __label__adó __label__nemzetközi@@szerződés geography__magyarország geography__oroszország genre__hír year__1997 $$$ Magyar ügy Moszkvában $$$ Magyar ügy Moszkvában Az orosz parlament alsóháza a múlt pénteken botrányos körülmények között elutasította a kettős adózás elkerüléséről szóló orosz–magyar megállapodás ratifikálását. Erre a sorsra jutott a hasonló izraeli–orosz egyezmény is. Tizenkét másik országgal kötött hasonló megállapodást viszont jóváhagyott az állami duma, amely rendszerint annyi időt szán a kétoldalú egyezmények ratifikálására, amennyi a szavazógombok megnyomásához szükséges. Ezúttal viszont heves vitát kavart, hogy a Vlagyimir Zsirinovszkij vezette szélsőjobb és a kommunisták követelték: halasszák el az összes megállapodás ratifikálását, amíg – az orosz tőkekiáramlás korlátozása céljából – nem módosítják a külföldi befektetésekről szóló törvényt. Izrael úgy került külön szóba, hogy több képviselő aggályoskodott: az orosz–izraeli kettős állampolgárság miatt jelentős tőke áramolhat ki az országból. Hiába figyelmeztette őket Szergej Satalov pénzügyminiszter-helyettes, hogy a kettős adózás elkerülésének és a kettős állampolgárságnak az égvilágon semmi köze sincs egymáshoz. Az egyik képviselő homályos indoklással azt indítványozta, hogy a Magyarországgal és Mongóliával kötött megállapodást se ratifikálják. Mongólia végül mégis „kimaradt a szórásból”. Öt év alatt ez a második elutasított magyar–orosz megállapodás. A duma elődje, a Legfelső Tanács több mint három évig nem ratifikálta a magyar–orosz alapszerződést, mert szerepelt benne az 1956-os szovjet beavatkozás elítélése.
__label__rendőrség 0.975587 __label__bűnüldözés 0.348655 __label__személyiségi@@jogok 0.0408557 __label__telefonlehallgatás 0.016413 __label__szolgálati@@titok 0.0154346 __label__autólopás 0.00885735 __label__személyi@@igazolvány 0.00649827 __label__magánnyomozás 0.00610756 __label__szerzői@@jog 0.0047652 __label__szabálysértés 0.0043415 $$$ __label__geography__magyarország 1.00001 __label__rendőrség 0.939923 __label__bűnüldözés 0.607673 __label__szolgálati@@titok 0.0321107 __label__személyiségi@@jogok 0.019134 __label__autólopás 0.0109969 __label__telefonlehallgatás 0.00782589 __label__adatvédelem 0.00735583 __label__organization__központi@@bűnüldözési@@igazgatóság 0.00491541 __label__fegyvertartás 0.0047652 $$$ __label__bűnüldözés __label__jog geography__magyarország genre__cikk genre__keretes author__juhász@@gábor year__1995 $$$ Magyar rendőrjogok $$$ Magyar rendőrjogok Beépített emberek, fedővállalkozások, bűnözőknek információkért ígért büntetlenség – mindezek a bűnüldözési módszerek természetesen régóta ismertek Magyarországon is. 1994. október 1. óta viszont már nemcsak megszokottak, hanem törvényi szinten engedélyezettek is – akkor lépett ugyanis hatályba a még az előző parlament által, de a mai kormánypártok egyetértésével született rendőrségi törvény. A bűnüldözők jogait kiterjesztő, illetve törvényi szinten megerősítő jogszabály megszületése előtt az informátorok, ügynökök alkalmazásáról belső rendőrségi utasítások rendelkeztek, és például az információk „árára” vonatkozóak szigorúan titkos minősítést viseltek (HVG, 1993. augusztus 21.). Ami a tarifákat illeti, nincs ez másképp most sem, legfeljebb egyes nyilvános adatokból lehet a rendőrségi „díjszabásra” következtetni. Az úgynevezett díjkitűzés esetében ugyanis kifejezetten közhírré teszik, hogy az értékes információkat mennyivel jutalmazza a rendőrség: a két héttel ezelőtti Práter utcai pokolgépes robbantás tetteseihez vezető „fülesért” például 1 millió forint jutalmat ajánlott fel Pintér Sándor országos rendőrfőkapitány. A bejelentő egyébként bizonyos fokú védelmet kap: nem kell tanúskodnia, s a pénzét is úgy veheti fel, hogy arról csak a rendőrség „illetékes embere” tud, az adóhivatal például már nem. A rendőrségi törvény szerint ugyanis a díjkitűzés összegéből levonják a legmagasabb kulcs szerinti adót, s ezt az adóhivatalnak név nélkül utalják át, és természetesen a bejelentőnek nem kell az adóbevallásában szerepeltetnie az összeget. A törvény – s a tervezet szerint a készülő devizakódex is – azt is megengedi, hogy devizakülföldieknek bármely pénznemben fizessen az információért a magyar rendőrség. Leggyakrabban emberölések, terrorcselekmények esetén élnek a hatóságok a díjkitűzés lehetőségével: az elmúlt évek gyakorlata szerint az egy-egy gyilkos kézrekerítésére felajánlott jutalom 500 ezer és 5 millió forint között mozog, a máig tisztázatlan parlamenti és Mátyás-templomi robbantás felderítésében információival eredményesen segítő személy számára pedig tavaly augusztusban már 10 millió forint jutalmat tűztek ki. A hétköznapokban persze kisebb összegekről van szó: többnyire apró információkért apró összegeket fizetnek a rendőrök – sok esetben valóban a bűnözők között jártas beépített emberüknek. Az információforrás természetesen lehet álpapírokkal – a hivatalos szóhasználattal: fedőiratokkal – ellátott rendőr is, sőt, a törvény felhatalmazást ad arra is, hogy a bűnüldözők fedővállalkozásokat hozzanak létre. Ez azt jelentheti például, hogy egy – valójában a rendőrség által alapított – céget tökéletes „álcázással” látnak el, a be nem avatottak számára ez éppen olyan vállalat lesz, mint a többi: tulajdonosostul, irodástul, ügyvezetőstül. Az informátor, „bizalmi személy” felhasználása, a fedővállalkozás létrehozása úgynevezett „bírói engedélyhez nem kötött titkos információgyűjtés”, míg a legkényesebb rendőrségi akciók – titkos kutatás, levélbontás, a telefon- és lakáslehallgatás – engedélyezésére a megyei bíróság elnöke által kijelölt bíró jogosult. Az ezzel kapcsolatos részleteket azonban a rendőrök megtartják maguknak, az állam- és a szolgálati titokról szóló 1995. évi LXV. törvény szerint ugyanis az úgynevezett államtitokkörbe tartoznak, s 90 évre szigorún titkosnak minősíthetők a „fedővállalkozások jellegével összefüggő, valamint a pénzügyi eszközeik forrását tartalmazó adatok”. Ugyanez érvényes azokra az adatokra is, amelyek olyan „bűnbánó” bűnözőkre vonatkoznak, akik nem pénzért, hanem büntetlenségért cserébe adnak információt a rendőrségnek (ami nem tévesztendő össze az úgynevezett vádalkuval). A rendőrségi törvény lehetővé tette ugyanis, hogy – ügyészi jóváhagyás után – a rendőrség megtagadja vagy megszüntesse a nyomozást azokban az esetekben, amikor a „futni hagyott” személytől nagy információértékű hír vagy adat szerezhető be. A jogszabály olyan „nagyvonalú”, hogy még arra is módot ad, hogy a bűnbánó bűnöző által okozott kárt is kifizesse a rendőrség. JUHÁSZ GÁBOR
__label__közegészségügy 0.999343 __label__járvány 0.998945 __label__egészségügy 0.72488 __label__állategészségügy 0.0695518 __label__aids 0.0518555 __label__terrorizmus 0.0341104 __label__egészségvédelem 0.0321107 __label__vérellátás 0.000636334 __label__halálbüntetés 0.000454218 __label__gyógyszeripar 0.000440557 $$$ __label__járvány 1.00001 __label__közegészségügy 0.99907 __label__egészségügy 0.27514 __label__gyógyszeripar 0.0656148 __label__állategészségügy 0.0185566 __label__aids 0.0185566 __label__halálbüntetés 0.016413 __label__integráció 0.0100236 __label__organization__who 0.00913564 __label__geography__uganda 0.00491541 $$$ __label__egészségvédelem __label__gyógyszer-kereskedelem __label__járvány __label__közegészségügy geography__lengyelország organization__who genre__hír year__2010 $$$ Lengyel oltáselmaradás $$$ Lengyel oltáselmaradás Bölcs és bátor döntésként méltatta az Európa Tanács (ET) parlamenti közgyűlése múlt csütörtökön, hogy Ewa Kopacz lengyel egészségügyi miniszter tavaly a nagy nyomás ellenére – az európai országok illetékesei közül szinte egyetlenként – nem volt hajlandó kormányával megvásároltatni a lakosság számára a H1N1 influenzavírus elleni oltóanyagot. Kopacz nem volt ugyanis meggyőződve az oltás biztonságos voltáról. A közgyűlés csaknem egyhangú határozatában megalapozatlannak minősítette az ENSZ Egészségügyi Világszervezetének (WHO) 2009-es bejelentését is az influenza-világjárványról. Az ET egy korábbi jelentése emlékeztetett arra, hogy a brit egészségügyi minisztérium a hisztéria kitörésekor 65 ezer halálos áldozattal számolt, ezt azonban 2010 januárjában ezerre módosította, miután csak 5600-an betegedtek meg influenza gyanújával, és közöttük 360 halálesetet regisztráltak. A legfrissebb, 2010. június 20-ai adatok szerint a WHO a világ 214 országában 18 209 halált kötött a H1N1 vírushoz.
__label__külpolitika 0.998643 __label__internet 0.980291 __label__titkosszolgálat 0.737168 __label__adatvédelem 0.341593 __label__off@@shore@@cég 0.256842 __label__államtitok 0.212079 __label__számítógépes@@bűnözés 0.196836 __label__gazdasági@@szankciók 0.144159 __label__diplomácia 0.144159 __label__szexuális@@bűnözés 0.063725 $$$ __label__geography__szaúd-arábia 1.00001 __label__külpolitika 0.998555 __label__internet 0.997894 __label__diplomácia 0.754925 __label__titkosszolgálat 0.592677 __label__atomenergia 0.461027 __label__számítógépes@@bűnözés 0.327678 __label__adatvédelem 0.256842 __label__geography__irán 0.168867 __label__geography__szíria 0.106701 $$$ __label__diplomácia __label__külpolitika __label__számítógépes@@bűnözés geography__szaúd-arábia organization__wikileaks genre__hír year__2015 $$$ Szaúdi titkok $$$ Szaúdi titkok Több mint hatvanezer titkosított szaúdi diplomáciai iratot – köztük nagykövetségi leveleket, e-maileket – hozott nyilvánosságra múlt pénteken a WikiLeaks portál. Az okmányok egy része a közel-keleti kérdésekkel kapcsolatos szaúdi álláspontokról, a média befolyásolásáról szól. De található közöttük másfél millió svájci frankos számla is, amelyet egy szaúdi hercegnő nem fizetett ki Genfben limuzinbérlésért. A Teheránban lévő szaúdi nagykövetségről származó levelezésből az derül ki, hogy a szaúdi diplomaták szerint az iráni átlagpolgárok rendszerváltást akarnak, és az ellenzéki véleményeket terjeszteni kellene az internetes közösségi oldalakon. Szaúd-Arábia washingtoni képviselete pedig amiatt fújt riadót, hogy az USA-ban tanuló több tucat szaúdi diák rendszeresen látogatja az izraeli nagykövetséget. A titkos dokumentumok közzétételét 2006 óta végző WikiLeaks jelezte, hogy a következő hetekben további félmillió fájlt hoz nyilvánosságra a Szaúdi Kábel nevű akciója során. Nem tudni, hogyan jutott az anyaghoz a portál, de utalt egy májusi szaúdi közleményre, miszerint a rijádi kormány számítógépes hálózatát hackertámadás érte.
__label__egészségvédelem 0.119213 __label__informatika 0.0341104 __label__háztartási@@gépek 0.0251888 __label__formatervezés 0.0159164 __label__gasztronómia 0.0132328 __label__étkeztetés 0.00782589 __label__találmány 0.00713143 __label__orvosi@@műszergyártás 0.00691384 __label__vendéglátóipar 0.00556492 __label__állattartás 0.00395541 $$$ __label__informatika 0.177821 __label__élelmiszerpiac 0.0695518 __label__formatervezés 0.063725 __label__geography__magyarország 0.061886 __label__orvosi@@műszergyártás 0.0534133 __label__háztartási@@gépek 0.0474359 __label__egészségvédelem 0.0408557 __label__szoftveripar 0.0293222 __label__geography__európai@@unió 0.028446 __label__étkeztetés 0.0169249 $$$ __label__elektronikai@@ipar __label__háztartási@@gépek organization__bosch genre__cikk author__lászló@@ferenc year__2017 $$$ | TESZT | SÜTŐ-FŐZŐ AUTOMATA | BOSCH AUTOCOOK |, Nem felvágós, nem kavar $$$ | TESZT | SÜTŐ-FŐZŐ AUTOMATA | BOSCH AUTOCOOK | Nem felvágós, nem kavar Paprikás krumplit, gyümölcsjoghurtot és Sacher-tortát is gépesítve készít az okos konyhai masina. Kezdők és haladók helyett is főz a Bosch Autocook Pro. A multifunkciós sütő-főző berendezés – az utóbbi években terjedő, de idehaza kevéssé ismert multicooker kategória tagja – kis helyen elfér és nem túl nehéz, így használat után könnyen elpakolható. Tudása kiterjed a sütésre, az olajsütésre, a süteménysütésre, a párolásra, a gyorsfőzésre, a szuvidálásra és a joghurtkészítésre. Fém és műanyag alkatrészei mosogatógépben is elmoshatók, így az áfonyás joghurtnak nem lesz sült húsos mellékíze. Lesz hozzá magyar receptkönyv is, de igazából az okostelefonos-táblagépes webalkalmazást érdemes használni. Ezzel nemcsak kategória, hanem időráfordítás, nehézségi fok és a hozzávalók szerint is lehet keresni az ételek között. Ha tehát csak néhány alapanyag van otthon, akkor is jó eséllyel találhatunk megfelelő receptet. Ha pedig boltba kell menni, az alkalmazás összeállítja a bevásárlólistát, sőt ez egyszerűen továbbítható is. A készülék fő előnye, hogy egyetlen edényben automatizálja az ételkészítést – de csak részben. Keverni és aprítani viszont nem tud. A hozzávalókat tehát kézzel kell megtisztítani és felvágni, majd a megfelelő sorrendben beszórni az 5 literes nemesacél edénybe. A legtöbb esetben kicsit össze is kell keverni, esetleg nyitott fedő mellett egy darabig főzni az edény tartalmát. Innentől kezdődik a gépesítés. Ha már kiválasztottuk a programot és az elkészítési időt, majd lecsuktuk a berendezés fedelét, csak meg kell várni a jelzést, és kiemelni az edényt az elkészült étellel. Attól sem kell tartani, hogy az étel odaég vagy kifut. Tesztünk során készítettünk a többi között zöldséges húst, spanyol paprikás krumplit, zöldséges tésztarizottót, szuvidált húst, rizottót, tejberizst, almás süteményt és Sacher-tortát. Igaz, utóbbinál csak a sütést lehet a gépre bízni; a tortalapok szétvágása, megtöltése, összeillesztése és a csokimáz elkészítése kézi munka. Az almatorta viszont szinte készen jön ki a gépből. Az ételek minden esetben finomak lettek, az állaguk is ideális, egyedül talán a tejberizst főzte kissé túl puhára a gép, de második nekifutásra ez orvosolható. A 80–120 fokos párolással finom és egészséges ételek készíthetők, a nagy nyomással dolgozó gyorsfőzéssel (magyarul: kuktával) pedig akár 60 százalékkal is lerövidíthető a főzési idő. Hasznos, hogy a gép indítását 12 órával előre lehet időzíteni. LÁSZLÓ FERENC Értékelés + Egyszerű kezelés, megbízható működés, sok recept, remek okostelefonos alkalmazás. – Nincs távvezérlési lehetőség, nem segít az aprításban, az edény nem mindig elég nagy.
__label__külpolitika 0.287778 __label__alapszerződés 0.00832578 __label__nemzetiségek 0.000814086 __label__bős-nagymarosi@@vízlépcső 0.000742181 __label__nemzetközi@@szerződés 0.00054578 __label__béketárgyalás 0.000454218 __label__kormányülés 0.00034535 __label__társadalom 1e-05 __label__váltó 1e-05 __label__news@@international 1e-05 $$$ __label__geography__csehország 1.00001 __label__geography__németország 0.997758 __label__külpolitika 0.644235 __label__person__klaus 0.414909 __label__person__václav 0.168867 __label__nemzetiségek 0.109716 __label__person__benes 0.028446 __label__person__eduard 0.00885735 __label__geography__csehszlovákia 0.00782589 __label__organization__skoda 0.00691384 $$$ __label__külpolitika __label__alapszerződés geography__németország geography__csehország genre__hír year__1996 $$$ Cseh–német közeledés? $$$ Cseh–német közeledés? Németországban megvan a politikai akarat arra, hogy még az idén aláírják a cseh– német megbékélési nyilatkozatot – ezt az üzenetet tartalmazta Helmut Kohl kancellár múlt heti parlamenti beszéde. Kohl ugyanakkor hozzátette, hogy a hétpecsétes titokként kezelt szövegtervezet még nem készült el teljesen, néhány ponton tisztázásra szorul. Cseh politikai körökben ellentétesen reagáltak a kancellár nyilatkozatára. Václav Klaus kormányfő kijelentette: nincs tudomása arról, hogy e kérdésben a közeljövőben megbeszélés lenne közte és Kohl kancellár között. Václav Hável államfő viszont azt mondta, hogy miniszteri szinten lényegében már kész a cseh–német közös nyilatkozat. Az esetleges módosítások – tette hozzá – csak a kevésbé fontos részleteket érinthetik, olyan alapvető kérdéseket, mint például a mintegy 2,5 millió szudétanémet második világháború utáni kitelepítését és vagyonuk kisajátítását szentesítő Benes-dekrétumok érvénytelenítése, nem. Márpedig épp ezen a téren a legélesebb a vita: Prága e kérdésben, illetve a szudétanémetek kártalanítását illetően nem enged, s Bonn is ellenáll a német megszállás cseh áldozatainak kártalanítása ügyében. Hírügynökségi jelentések szerint Klaus Kinkel német külügyminiszter jelenleg a szudétanémetek képviselői és a cseh kormány közti megbeszélést akar tető alá hozni, amitől Prága eddig elzárkózott, mondván a bonni kormányt tekinti tárgyalópartnernek.
__label__történelem 0.793116 __label__gazdaság 0.00713143 __label__társadalom 0.00670285 __label__politika 0.0062999 __label__háború 0.00447838 __label__gazdaságtörténet 0.00408014 __label__mezőgazdaság 0.00206074 __label__1968 0.00133502 __label__éhínség 0.00129431 __label__belpolitika 0.00117951 $$$ __label__geography__magyarország 0.999127 __label__történelem 0.884049 __label__társadalom 0.0120638 __label__gazdaságtörténet 0.00592107 __label__gazdaság 0.00461957 __label__politika 0.00318268 __label__forradalom 0.00272499 __label__geography__bolívia 0.00233316 __label__1956 0.0021257 __label__person__leonyid 0.00193673 $$$ __label__agrárpolitika __label__éhínség __label__mezőgazdaság __label__mezőgazdasági@@kistermelés __label__történelem geography__magyarország genre__cikk author__hámori@@péter year__2012 $$$ Beszolgáltatás, padláslesöprés: 1952, Az éhség tele $$$ Beszolgáltatás, padláslesöprés: 1952 Az éhség tele A padláslesöprések és a rejtegetési perek is hírhedtté tették az 1952-es és 1953-as esztendőt. A beszolgáltatási rendszert nem a kommunisták vezették be Magyarországon, ők csupán elviselhetetlenné fejlesztették. „Többet beadni nem tudok, mert nincs! Ezért meg tegyék felelőssé a maguk időjárásfelelősét, akit mi úgy hívunk: jóisten, maguk meg talán úgy, hogy Sztalin. Izéljék meg a Szovjetúniójukat, a beadással meg a téeszcsével együtt! Mi ezen a télen éhezni fogunk!” E kifakadás miatt az izgatás bűntettét is megvalósítottnak találta az egri bíróság 1952. szeptember közepén, amikor 2 év 6 hónapi börtönbüntetést szabott ki egy tarnaörsi lakosra. Az „osztályhelyzetén is messze túlmenőleg (...) demokráciaellenes és szovjetúnióellenes”, ráadásul „kulák származású” vádlott elleni fő kifogás azonban az volt, hogy néhány nappal korábban csak vonakodva, a beadási ellenőrt, valamint az őt kísérő rendőrt sértegetve tett eleget beszolgáltatási kötelezettségének, és akkor is zsizsikes – így exportra nem, „csak csökkentett értékű belforgalmi értékesítésre alkalmas” – lisztet adott le. Az elítélt annak rendje és módja szerint letöltötte a begyűjtés szabotálásáért, károkozásért és izgatásért – egyébként példás gyorsasággal, a „bűncselekmény” elkövetése utáni első munkanapon – kirótt büntetését, miközben 1953 elején felesége a szülői hagyatékból reájuk eső 12 holdból 11 és felet ingyenesen – ám aligha önkéntesen – felajánlott a helyi termelőszövetkezetnek. A begyűjtés, a beszolgáltatás és annak teljesítetlensége – pontosabban: teljesíthetetlensége – miatti perek máig számos magyar család eleven emlékezetének a részei. A beszolgáltatás rendszere korántsem az 1948-as fordulattal, a kommunista hatalomátvétellel került be a gazdaságpolitikai eszköztárba. Az ötlet éppen egy évtizeddel a hírhedt 1952-es padláslesöprő év előtt fogant meg Jurcsek Béla közellátásügyi államtitkár fejében, aki Magyarország háborús ellátásának megoldására egyfajta tervgazdaságot akart létrehozni. Ennek lényege a szabad piacgazdaság felszámolása és az állam, illetve a kormányzat által felhatalmazott szerveken keresztül irányított és végzett begyűjtés-közellátás volt. Alapja pedig a lakossági fogyasztás és a földek kataszteri nyilvántartásban vezetett, aranykoronában kifejezett termőképességének felmérése és a kettő egymással való arányosítása lett. Tekintettel arra, hogy a magyarországi agrárium akkoriban főleg a szemes terményekben volt „erős”, a lakosság jelentős része pedig elsősorban gabonaneműeket fogyasztott, egy-egy aranykorona után 10 kg gabona, továbbá 40 kg búzának megfelelő egyéb élelmiszer, nyersanyag beadását rendelték el. Utóbbi mennyiségét egy meglehetősen bonyolult átszámítási kulcs segítségével határozták meg: 1 kg élő sertés és 1 kg tojás például 500, a gyapjú kilogrammja pedig 1200–1400 kg búzának felelt meg. A rendszert 1943 tavaszán öntötték végső formába, és alapvetően működőképesnek bizonyult. A magyar lakosság a Harmadik Birodalom által kizsarolt egyre nagyobb export ellenére sem éhezett, igaz, ebben a hivatalosan beszerezhető 20–25 dekagrammos napi kenyéradagon kívül a feketepiacnak is nagy szerepe volt. Más kérdés, hogy mivel az állam a szabad- és főleg a feketepiaci árnál sokkal kevesebbet fizetett, a parasztok kezdettől próbálkoztak terményrejtegetéssel. Ezért folyt a begyűjtés egyre inkább csendőrségi ellenőrzés, olykor terror mellett. Miközben a háború utáni új rendszer politikusai azonnali eltörlését hirdették, a begyűjtés maradt. Igaz, a kormány nem is nagyon dönthetett másképpen, ugyanis a háborús károk és az 1945-ös rossz termés miatt az ország nagy része alig jutott élelemhez: a városlakók félévi (!) zsírfejadagja 48 dekagrammra csökkent. Megindult a „batyuzás”, az árucsere a városi lakosok és a mezőgazdasági termelők közt, mire a begyűjtési hatóságok sem késlekedtek szorítani a présen. Tarnaörsön egy ötmázsás vágóökörért 1946-ban már csak egy liba szabadpiaci árát fizették, a „szabotálók” pedig akár 5 évi fogházat is kockáztattak. A széncsata és a vasúti csata mintájára az 1947 januárjában az általános éhezés határára jutott ország kormánya meghirdette a „kenyércsatát”. A gyakorlatban ez a beszolgáltatás kikényszerítésének határozottabbá (és erőszakosabbá) válását jelentette. Mindeközben a Kommunisták Magyarországi Pártjának fő gazdasági szakértői, így Varga Jenő is az irányított gazdaság helyett egyre inkább tervgazdaságról kezdtek beszélni, melynek szerintük legfontosabb előfeltétele a szocialista tulajdon meghatározóvá (hosszú távon kizárólagossá) válása. A tétel a kommunista párt egyeduralmával, 1948 után az agrárpolitika egyik alapja lett. A parasztság mindebből annyit érzékelt, hogy a beadás terhei semmivel sem csökkentek, a progresszivitás és az adóterhek területalapú megállapítása miatt pedig fokozatosan, szinte észrevétlenül kialakult a kulákellenes, sőt parasztellenes politika, miközben a Jurcsek-féle jogszabályok lényegükben nem változtak. Paradox módon mégis úgy tűnt, hogy a mezőgazdaságban majdnem minden rendben van. A városok közellátása ugyan csapnivaló maradt, de a lakosság legalább nem éhezett, az ipar teljesítménye pedig valóban látványosan nőtt, lassan elérte, sőt meghaladta az utolsó békeév, 1938 szintjét. A Begyűjtési Minisztérium hamarosan már 55 ezer embert foglalkoztatott, ám a mezőgazdasági termelés látszólag képes volt kifizetni az erőltetett iparfejlesztés és a félt vagy éppen remélt harmadik világháborúra készülő, példátlan méretű hadseregfejlesztés költségeit. Aztán mégis beütött a krach. 1951-ben váratlanul jobb termést takarítottak be, mint az utolsó békeév óta szinte bármikor. Ám ahelyett, hogy az ország fellélegezhetett volna, a beszolgáltatási hatóságok a gazdák személyes fogyasztása és a téeszek vetőmagszükséglete feletti utolsó szem gabonát és tengerit is elvitték, az MDP politikai bizottsága (pb) pedig már 1951 őszén „eldöntötte”, hogy a következő évben hasonló termés lesz. A természet azonban másként gondolta: 1952 nyarán ritkán látott aszály pusztított. Ennek ellenére az előirányzatokon nem módosítottak. A kétségbeejtő helyzetről az MDP központi vezetősége szeptember 3-ai ülésén tárgyalt ugyan, ám az ország vezetői még akkor sem néztek szembe a fenyegető éhínséggel, melyről a lakosság már hónapok óta tudott. A pb agrárszakértő tagja, Hegedüs András későbbi miniszterelnök november legvégére öntötte végső formába válságmenedzselő javaslatát, de tehetetlenségében ő is csupán az őszi szántások alaposabb elvégzését szorgalmazta, aminek hatása nyilvánvalóan csak a következő aratásnál jelentkezhetett. Válaszul a párt szürke eminenciása, akkor épp a Minisztertanács elnökhelyettese, Gerő Ernő hangsúlyozta, hogy „az ellenség támadása nyilvánvaló (...) A pártszervezetek, pártbizottságok és a párttagság politikai beállítottságában kispolgári opportunizmus, elkényelmesedés tapasztalható. Alacsony színvonalon áll a helytállás, harcosság, kevés az önállóság, lassan reagálnak az eseményekre.” Ám jobbat ő sem tudott, mint hogy „a Belkereskedelmi Minisztérium Péter Gábor elvtárssal (ÁVH) közösen kutasson fel példás ítéletre alkalmas eseteket, melyek közül néhányat a sajtóban is közölni kell”. A Begyűjtési Minisztérium – amelynek élén ekkor Nagy Imre állt, aki korábbi „opportunista, szövetkezetesítés elleni nézetei” miatti penitenciaként kapta a feladatot – hihetetlen tempóban duzzadó apparátusát is nagyobb fegyelemre és éberségre szorították. Ám mindettől semmivel sem lett több gabona. A perek valóban megindultak, a sajtókampány sem maradt el, de csupán a húsáruk mennyisége növekedett meg a kényszervágások miatt. A hónapról hónapra kegyetlenebbé váló, nemegyszer egymásnak is ellentmondó beadási rendeletek közül pedig a szintén félelemben élő községi begyűjtési megbízottak általában a szigorúbbakat vették alapul. Az előírások már nem szóltak „visszahagyandó személyi/családi szükségletről”, vetőmagról, takarmányról, hanem csak rideg számokban rögzítették a közfogyasztásra átadandó mennyiségeket. Egy 27 holdas gazdálkodó beadási kötelezettsége 1952-ben 891 kg búza volt holdanként, miközben az országos átlag nem haladta meg a 710 kilogrammot. A begyűjtés szakértői szerint 800 ezer gazda és családja volt „ellátottságában hiányos”, illetve olyan, akinek „szükséglete csak elégtelenül fedezhető” – magyarán ennyi éhező családdal számoltak. Az akkori hónapok feszültségét, emberi tragédiáit jól jelzi, hogy a cikk elején említett per vádlottja és az őt hivatalból feljelentő községi behajtási ellenőr testvérek voltak. A helyzet némileg enyhült 1953-ban, nem utolsósorban Nagy Imre miniszterelnöki kinevezésével, ám a gyűlölt beszolgáltatás és a padláslesöprés maradt. A Begyűjtési Minisztériumot és a begyűjtés egész rendszerét csak az 1956-os forradalom szele fújta el. HÁMORI PÉTER
__label__pénzügy 1e-05 __label__gazdaság 1e-05 __label__kultúra 1e-05 __label__társadalom 1e-05 __label__külpolitika 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__organization__electrolux@@lehel@@kft. 0.0185566 __label__autógumi 0.00942259 __label__egészségügy 0.00176461 __label__mosószergyártás 0.000598409 __label__person__klee 0.000389985 __label__geography__európai@@unió 1e-05 __label__külpolitika 1e-05 __label__geography__usa 1e-05 __label__organization__täglich@@alles 1e-05 __label__person__falk 1e-05 $$$ __label__informatika __label__orvostudomány __label__tudomány genre__ábra year__2012 $$$ Az érzékelők elhelyezkedése a szájüregben $$$ Az érzékelők elhelyezkedése a szájüregben 12080532.pdf
__label__gazdaság 0.061886 __label__külföldi@@befektetés 0.00807199 __label__külkereskedelem 0.00248262 __label__infrastruktúra 0.00171072 __label__tőkekivitel 0.00160785 __label__külpolitika 0.00133502 __label__versenyképesség 0.00107496 __label__nemzetpropaganda 0.000742181 __label__multinacionális@@cégek 0.000697851 __label__magánszektor 0.000636334 $$$ __label__geography__finnország 1.00001 __label__geography__svédország 0.973251 __label__geography__észtország 0.966924 __label__gazdaság 0.699264 __label__geography__skandinávia 0.672342 __label__geography__európai@@unió 0.468801 __label__geography__norvégia 0.407343 __label__integráció 0.341593 __label__geography__lettország 0.250923 __label__geography__baltikum 0.0953595 $$$ __label__külkereskedelem geography__norvégia geography__svédország geography__finnország geography__lettország geography__litvánia geography__észtország geography__skandinávia geography__baltikum genre__cikk genre__keretes year__2000 $$$ Irány a Baltikum $$$ Irány a Baltikum „A Németországgal kapcsolatos gondolat, miszerint ami összetartozik, az össze is nő, tökéletesen ráillik Észak-Európa, illetve a Baltikum államaira is” - mondta egy márciusban rendezett nemzetközi tanácskozáson René Nyberg, a finn külügyminisztérium kelet-európai ügyekben illetékes tisztségviselője. A Szovjetunió szétesése után, s azt követően, hogy Svédország, Finnország és Norvégia 1991-ben az elsők között ismerte el Észtország, Lettország és Litvánia függetlenségét, azonnal megindult az egymástól fél évszázaddal korábban erővel elszakított skandináv és balti országok közötti hagyományos gazdasági és politikai kapcsolatok helyreállítása, s három-négy évre rá Észt- és Lettország fő partnerévé már ismét Finn-, illetve Svédország vált. 1993 és 1995 közepe között Finnország háromszorosára, Svédország két és félszeresére tornászta fel, Norvégia pedig megduplázta a három volt szovjet tagköztársaságba irányuló exportjának az értékét. A kereskedelmi kapcsolatok elsősorban persze a baltiak számára meghatározóak: míg például Észtországnak az Oroszország helyébe lépő Finn-, illetve Svédország vált a legnagyobb partnerévé, addig a finn és svéd statisztikákban Észtország nem szerepel az öt legfontosabb ország között. A skandinávok közül a finnek mutatják a legnagyobb „balti aktivitást”, elsősorban a hozzájuk földrajzilag és nyelvileg legközelebb levő Észtországban. Az észt üzletekben gyakori vendégek a finn vásárlók, akik elsősorban azokat a finn termékeket veszik meg, amelyekhez otthon - az ottani magas adótartalom miatt - jóval drágábban jutnának hozzá. Jelentős persze az „alkoholturizmus” is: naponta ezrek látogatnak át kompokkal a légvonalban 80 kilométerre lévő észt fővárosba, Tallinnba, hogy magukba töltsék a Finnországban szinte megfizethetetlenül drága vodkát és egyéb tömény szeszt. A skandináv országok a közvetlen befektetésekben, illetve a privatizációban való részvételben is aktívak az olcsó, ám jól képzett munkaerőt ajánló balti államokban. A három balti államba 1992 és 1998 között érkezett, összesen 6,5 milliárd dollárnyi közvetlen külföldi befektetés közel 30 százaléka származott tőlük. A befektetések terén is a finnek vezetnek, akik egyre több üzemet telepítenek Észtországba. Az egyik legjelentősebb ilyen észtországi cég az elektronikus berendezéseket gyártó Elcoteq, amely a finn Nokia, illetve a svéd Ericsson számára állít elő különféle mobiltelefon-részegységeket. Jelenleg elsősorban a pénzügyi szférában és a távközlésben magas a külföldi tulajdon aránya - elsősorban a finn Sonera és a svéd Telia révén -, ám a skandináv jelenlét oly mértékben növekszik, hogy nyugati elemzők szerint 2002-re a jelentős balti vállalatok négyötöde külföldi tulajdonban lesz. Finnország harcosan képviseli, hogy elsősorban Észtország, de Lettország és Litvánia is mihamarabb kerüljön be az Európai Unióba. A segítségnyújtás egyik fő fóruma az Északi Tanács (lásd keretes írásunkat a 86. oldalon), illetve több, a tanáccsal együttműködő állami alapítvány, amelyek jelentős szerepet játszanak a balti közalkalmazottak képzésében. Az orosz befolyást gyorsan felváltó skandináv dominancia miatt többen attól tartanak Észtországban, hogy államuk finn megyévé válik, és néhány politikus szájából elhangzott már olyasmi is, miszerint a finn vállalatok tönkre akarják tenni észt versenytársaikat. Két éve a kormányzati szintet is elérte az amiatt kialakult vita, hogy egy finn hajózási vállalat szakszervezete közölte: bojkottálni fogja azokat az észt hajókat, amelyek matrózai túl alacsony fizetést kapnak, s amelyek így halásszák el a finnek elől a megrendeléseket. Észtországban válaszként kilátásba helyezték a finn termékek bojkottját, s a tallinni lapok azzal vádolták Helsinkit, úgy viselkedik, mint egykor Moszkva. Részben az ilyesfajta nézeteltérések, részben a globalizáció előrehaladása miatt a Baltikumban évről évre növekszik a gazdasági nagyhatalmak - Németország, Nagy-Britannia, illetve az Egyesült Államok - jelenléte, amit a finnek egy része „hátbadöfésként” él meg. A baltiak erre azt állítják: szó sincs elfordulásról, mindössze annyi történik, hogy igyekszenek megtalálni helyüket a világban.