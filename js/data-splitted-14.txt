__label__demonstráció 0.665421 __label__pénzügy 0.239359 __label__belpolitika 0.0321107 __label__infláció 0.00121659 __label__zavargások 0.000580316 __label__történelem 1e-05 __label__társadalom 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__belpolitika 0.607673 __label__geography__jugoszlávia 0.51563 __label__geography__szerbia 0.281416 __label__demonstráció 0.0293222 __label__person__boris 0.00146506 __label__person__sali 0.00104223 __label__person__berisha 0.00104223 __label__pénzügy 0.000979752 __label__érdekvédelem 0.000676702 __label__person__rugova 0.000598409 $$$ __label__belpolitika __label__demonstráció geography__szerbia genre__hír year__1999 $$$ Szerbiai tüntetések $$$ SZEPTEMBER 21. Szerbiai tüntetések Szlobodan Milosevics jugoszláv elnök lemondását követelve több mint 200 ezren vonultak az utcákra Szerbia nagyvárosaiban, s a demonstrációk naponta megismétlődtek. A résztvevők száma néhány héttel később jelentősen megcsappant, november végén Belgrádban már csak néhány százan gyűltek össze. E mögött elsősorban az áll, hogy az ellenzék meghatározó alakjai, Vuk Draskovics, a Szerb Megújhodási Mozgalom elnöke - aki majdnem fél évig miniszterelnök-helyettes is volt - és a Demokrata Pártot vezető Zoran Gyingyics személyes ellentéteik miatt képtelenek voltak szövetséget kötni. A teljes nemzetközi elszigeteltségben lévő Szerbiában az év végére tovább romlott az életszínvonal, az átlagbérek már csak havi 70-80 német márkát értek, az infláció megközelítette a 100 százalékot, s egyre több alapvető termék, élelmiszer vált hiánycikké. A belgrádi hatalom ugyanakkor az ellenzék és a független média árulónak minősítésével, illetve különféle összesküvés-elméletek gyártásával igyekezett maga mögé állítani az egyre elégedetlenebb lakosságot.
__label__egészségügy 1.00001 __label__kórházak 0.914911 __label__magánszektor 0.0267693 __label__idegenforgalom 0.0174525 __label__privatizáció 0.0140736 __label__fogászat 0.0047652 __label__gyógyfürdő 0.00408014 __label__egészségbiztosítás 0.00383448 __label__vérellátás 0.00349342 __label__orvosi@@műszergyártás 0.00248262 $$$ __label__egészségügy 1.00001 __label__geography__magyarország 0.989358 __label__kórházak 0.980886 __label__geography__olaszország 0.679189 __label__magánszektor 0.148057 __label__idegenforgalom 0.0803675 __label__privatizáció 0.0100236 __label__geography__barcelona 0.0062999 __label__gyógyfürdő 0.00556492 __label__bér 0.00523013 $$$ __label__egészségügy __label__kórházak __label__magánszektor geography__olaszország genre__cikk author__gáti@@júlia year__2010 $$$ MAGÁNTŐKE AZ OLASZ EGÉSZSÉGÜGYBEN, Pénzrátéttel gyógyítanak $$$ MAGÁNTŐKE AZ OLASZ EGÉSZSÉGÜGYBEN Pénzrátéttel gyógyítanak Az olasz egészségügyben nemcsak egymás mellett, hanem egy intézményen belül is megfér a magán és az állami. Munkatársaink a mestrei kórházban viziteltek. „Nem volt egyszerű meggyőzni a mestreieket, hogy a városon kívül épülő modern kórház jobb lesz, mint a 250 éve működő belvárosi ispotály, amelyhez körmük szakadtáig ragaszkodtak. A tiltakozást a politika is fűtötte, mert a beruházást támogató Veneto tartomány vezetői jobboldaliak, Velence és szárazföldi elővárosa, Mestre pedig hagyományosan balos” – vázolta az idehaza sem ismeretlen ütközési pontokat Gilberto Bertipaglia, a kórházi logisztikáért felelős magáncég képviselője. A majdnem hét évig tartó szervezés, a tervezés és az építés eredménye 117 ezer négyzetméteres, 650 ággyal működő kórház, amely 240 millió euróért 2008-ban készült el Mestre határában, mégpedig úgy, hogy nagyjából egyenlő arányban az állam és magánbefektetők állták a költségeket. Gyors fejszámolás: annyi jutott erre a mestrei kórházra, amennyit Magyarországon hat vidéki egyetemi és oktatókórház, régiós gyógyközpont összesen kap fejlesztésre a Pólus program keretében. A csupa üveg homlokzatú épület nemcsak távolról nézve látszik inkább bevásárlóközpontnak vagy luxusszállodának, de az aulába lépve sem utal semmi az egészségügyi funkcióra. Ízléses boltokkal, éttermekkel körülvett tér, valóságos arborétum fogadja az Ospedale dell'Angelóba belépőket. Ellátási területén 300 ezren laknak, de Olaszország bármely szegletéből, sőt külföldről is fogad pácienseket. Itáliában az egészségügyet adópénzből finanszírozzák, az ellátás általános és ingyenes. Területi ellátásszervezők, ULSS-ek (Unita Locale Socio Sanitaria) gondoskodnak arról, hogy a központi és a tartományi pénzekből minél hatékonyabban gyógyítsák a hozzájuk tartozó lakosságot. A Velencétől északra elterülő, 4,5 millió lakosú Veneto tartomány, amelyben 22 ULSS és 53 kórház működik, évi 8,2 milliárd eurós egészségügyi költségvetésből gazdálkodik. Ez a magyar egészségbiztosítási alap természetbeni kiadásainak a kétszerese – nem egészen fele annyi emberre. A mestrei kórházban gazdaságilag szigorúan különválasztják a gyógyító és az üzemeltető tevékenységet. A magánbefektetők – és mögöttük a hitelt nyújtó bankok – lényegében koncessziót vásároltak, negyed évszázadra szóló jogokat kaptak olyan szolgáltatásokra, mint az aulában lévő boltok és éttermek üzemeltetése, a kórházi étkeztetés, a mosatás, a takarítás, a karbantartás, a diagnosztikai és laborszolgáltatás, továbbá a kétszintes, 1100 férőhelyes fizetős garázs. Ezekből az induláskor, 2008-ban 45 millió euró volt a bevétel, amihez képest évi 1,5 százalékos automatikus növekedést kalkuláltak a szerződő felek. Amilyen látványos az épület külseje és közösségi tere, olyan spártai a kórház maga. Szürke kő, fehérre meszelt falak, kétágyas összkomfortos kórtermek, tengerkék ajtók. Itt senki sem rendezkedhet be hosszú távra, 3-4 napnál tovább csak keveseket tartanak bent. Rehabilitációra vagy krónikus ápolásra a régi intézményeket alakították át, oda küldik a lábadozókat, de az otthoni szakápolást is erősen támogatják az ellátásszervező ULSS-ek. A gazdasági kényszer egyértelmű, hiszen az egy aktív ágyra jutó kiadás átlagosan napi 650 euró, a rehabilitációs helyek alig több mint feleennyibe kerülnek. A mestrei kórházat gyorsan elfogadták a betegek – minden az ő kényelmüket szolgálja. Ha a város szélén van is, könnyű megközelíteni, mert a főbejárat előtt van több buszvonal végállomása, néhány lépés távolságban az Udine–Velence-vasútvonal új helyi megállója, és a közeli bevásárlóközpontnál az autópálya egyik lehajtója. Az intézménybe bekerülő évi 20 ezer fekvőbetegből 4 ezer csupán egynapos ellátásra – műtétre, kezelésre – érkezik, további 50 ezret járóbetegként szakorvosok vizsgálnak meg. „A kivizsgálásra jelentkezőknek átlagosan 10-15 eurós előjegyzési díjat kell fizetniük, mert azt tapasztaltuk, hogy különben sokan hajlamosak elfeledkezni a lefoglalt időpontjukról, ami óriási idő- és pénzveszteség a kórháznak” – jelezte Roberta Gavagnin, az Ospedale dell'Angelo orvos igazgatója, hogy nem mindenben szükséges kényeztetni a betegeket. A fekvőbeteg-osztályokon naponta délelőtt és délután 1-1 óra a látogatási idő, mobiltelefont nem szabad bevinni, hogy teljes legyen a nyugalom. A magyarországi mértékek szerint az új mestrei kórházban annyi az aktív ágy, mint egy kisebb megyei súlyponti intézményben, ám nincsenek krónikus részlegei. Viszont a gyógyítás teljes palettáját kínálja. Helyben elérhető a legkorszerűbb diagnosztika, a radiológia, a szív- és érsebészet, a szervátültetés, a traumatológia, a 24 órás sürgősségi betegfelvétel, van éjszaka is használható helikopterleszálló, 20 műtő, 34 művesekezelő hely. Hatalmas egészséggyárként működik, olyannyira, hogy az orvosok külön szobát sem kaptak – ez a luxus csupán a felső vezetőknek jár. Mestrétől mintegy 30 kilométerre, a Padova szomszédságában működő kistérségi egészségügyi ellátó szervezet a mestreihez hasonló állami-magán konstrukció megvalósításán dolgozik. Az ottani ULSS-hez tartozó, mezőgazdaságból élő 46 kistelepülésnek négy városi kórháza van, helyettük szeretnének újat, korszerűt. Ki is jelölték már a helyét, éppen félúton a két legnagyobb település között. Három év múlva itt 447 ágyas kórház lesz – mondta Giovanni Pavesi igazgató. A 160 millió eurós beruházás felére magánbefektetők adják a pénzt, a többi Veneto tartomány fejlesztési büdzséjéből, valamint az elaggott kórházak egy részének értékesítéséből jön majd össze. GÁTI JÚLIA / MESTRE
__label__kereskedelem 0.760661 __label__gazdaság 0.00670285 __label__pénzügy 0.00107496 __label__társadalom 1e-05 __label__bűnözés 1e-05 __label__kultúra 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__usa 0.999552 __label__kereskedelem 0.843905 __label__állami@@költségvetés 0.0109969 __label__társadalom 0.00807199 __label__geography__kalifornia 0.00408014 __label__gazdasági@@bűnözés 0.00187757 __label__lottó 0.00160785 __label__bűnözés 0.00129431 __label__üzemanyagpiac 0.000742181 __label__person__elizabeth 0.000617076 $$$ __label__gazdaság geography__kalifornia geography__usa genre__hír year__2009 $$$ Schwarzenegger kiárusít $$$ Schwarzenegger kiárusít Érdeklődők álltak órák hosszat sorban a kánikulai napsütésben múlt pénteken Kalifornia fővárosában, Sacramentóban egy raktárházban, hogy válogassanak mintegy 6 ezer, az állam által feleslegesnek ítélt és olcsón kínált cikk között. A kiárusítás ötlete Arnold Schwarzeneggeré volt, hogy így szerezzen némi pénzt az állam kasszájába. A leggyorsabban a 200–300 dollárra taksált számítógépek, valamint a mobiltelefonok keltek el, de nagy volt a kereslet a használt bútorokra is. Lehetett vásárolni kiszolgált autókat, valamint az autópálya-rendőrség leselejtezett motorkerékpárjait, amelyek árát Schwarzenegger a járművekre írt autogramjával igyekezett feltornászni. Egyes cikkeket – mint az osztrák születésű kormányzó által szintén dedikált bőrdzsekit – az eBay internetes bolhapiacon vagy a Craigslist közösségi hálózaton bocsátottak aukcióra. A másfél napos kiárusítás 1,5 millió dolláros bevétele azonban csak csepp Kalifornia 26 milliárd dolláros költségvetési hiányának tengerében.
__label__gazdaság 0.705795 __label__ipar 0.0875738 __label__magánszektor 0.0244331 __label__ipari@@park 0.00308537 __label__vagyonkezelés 0.00155876 __label__gépipar 0.00151118 __label__vállalatgazdaság 0.00133502 __label__műanyagipar 0.00129431 __label__gyógyászati@@segédeszközök 0.00114357 __label__gumiipar 0.00114357 $$$ __label__geography__magyarország 1.00001 __label__gazdaság 0.585111 __label__magánszektor 0.0174525 __label__organization__vasas@@labdarúgó@@kft. 0.0062999 __label__organization__pólus@@holding@@rt. 0.0043415 __label__organization__higi@@papírsoft@@rt. 0.00328306 __label__organization__hévízgyógyfürdő@@nonprofit@@kft. 0.00328306 __label__organization__pajzs@@107@@biztonságvédelmi@@kft. 0.00256091 __label__organization__fundamentum@@xxi.@@szövetkezet 0.00248262 __label__organization__dach@@holding@@'94@@kft. 0.00248262 $$$ __label__elektronikai@@ipar __label__gazdaság __label__ipar geography__magyarország organization__bhg@@híradástechnikai@@rt. genre__hír year__2009 $$$ Tőkeleszállítás a BHG-nál. $$$ Tőkeleszállítás a BHG-nál. A tőkéjét kezdte felélni az elmúlt években a nagy múltú BHG Híradástechnikai Zrt., ezért a tulajdonosok 598 millióról 5 millió forintra szállították le a jegyzett tőkéjét. A vállalat 2000-ben került ahhoz a tulajdonosi csoporthoz, amelynek az egyik tagja, a Tocsik-botrányban elhíresült Lovas Tamás jelenleg is a cég vezérigazgatója. A BHG ma már a Virgin-szigeteken bejegyzett Girasol Invest & Trade érdekeltsége. A vállalat gyártótevékenysége megszűnt, nyomdokain viszont több tucat ingatlanos vállalkozás született. A BHG tulajdonában lévő JászIngatlan Kft. legutóbb idén márciusban a XIII. kerületben, a Szent István park közelében vásárolt 300 millió forintért egy csaknem 3 ezer négyzetméteres telket a szocialista irányítású önkormányzattól, amit az SZDSZ is áron aluli értékesítésnek ítélt. Az ugyancsak BHG-érdekeltség Tenzum Kft. tavaly ősszel még a XV. kerülettől vett egy ingatlant, idén februárban viszont már megindult a felszámolása, alig egy hónappal azután, hogy elhatározták a részben Tenzum-tulajdonban lévő BHG-Invest Kft. végelszámolását. 2002-ben a BHG-Invest az Orbán-kormánytól kapott megbízást arra, hogy az állam által garantált hitelből valósítsa meg a Magyar Sport Házát (HVG, 2002. június 15.).
__label__közlekedés 0.973251 __label__tömegközlekedés 0.96379 __label__metró 0.887215 __label__közúti@@közlekedés 0.392347 __label__hídépítés 0.256842 __label__városépítészet 0.239359 __label__úthálózat 0.173298 __label__építőipar 0.168867 __label__uniós@@támogatás 0.160276 __label__gazdaság 0.103759 $$$ __label__geography__budapest 1.00001 __label__geography__magyarország 1.00001 __label__tömegközlekedés 0.995678 __label__közlekedés 0.99479 __label__metró 0.978395 __label__uniós@@támogatás 0.637041 __label__közúti@@közlekedés 0.546748 __label__építőipar 0.233716 __label__úthálózat 0.206904 __label__hídépítés 0.187143 $$$ __label__befektetés __label__közlekedés __label__önkormányzat __label__uniós@@támogatás __label__városépítészet geography__budapest geography__magyarország genre__cikk author__szabó@@gábor year__2009 $$$ FŐVÁROSI BERUHÁZÁSI HAJRÁ, Rázós utak $$$ FŐVÁROSI BERUHÁZÁSI HAJRÁ Rázós utak Kevesebb dugó lesz Dél-Budán: részlegesen megnyílt a Szabadság híd és a budai alsó rakpart. A metróépítés viszont még sok torlódást okoz, ám ezek költségei elkerülik a Városháza figyelmét. „Tudom, egyedül vagyok ezzel, de én minden gödörnek örülök. Ez jelzi, hogy épül a város, és 2010-ig ez így is marad” – mondta évzáró sajtótájékoztatóján Demszky Gábor főpolgármester, felvillantva a városlakókat bosszantó forgalomkorlátozások utáni szebb jövőt. Az uniós támogatással elért eredmények valóban látványosak lesznek. A ciklus végére lezárul az a dicstelen korszak, amelyben a 2 milliós város szennyvizének több mint fele mindenféle tisztítás nélkül ömlött a Dunába, 60-80 kilométer hosszan kockázatossá vagy lehetetlenné téve a strandolást, a gondtalan parthasználatot. Az 1896-ban épült, 1945 után rohammunkában újjáépített Szabadság hídon pedig a sokéves súlykorlátozást követően lassan már a villamosforgalmat is meg kellett volna szüntetni, amely az 5,8 milliárd forintos felújításnak köszönhetően épp karácsony előtt indult el újra. Másfél hete zavartalan a forgalom a Margit hídtól délre az április végén lezárt budai alsó rakparton is, amely alatt elhelyezték a csepeli központi szennyvíztisztítóhoz vezető főgyűjtőt. Az uniós nagyberuházások bűvöletében azonban elsikkad, hogy az építkezések idején kialakuló méretes dugók hatalmas többletkiadásba verik a közlekedőket. Igaz, ezt nem szokás a beruházás költségei között elszámolni. Sőt a kivitelező éppenséggel ellenérdekelt: számára az az előnyös, ha minél nagyobb területen minél hosszabb ideig dolgozhat. A járművek elől 2007. augusztus 21-én lezárt Szabadság hídon például több menetben, összesen bő egy hónapnyi ideig a gyalogosok sem kelhettek át a Dunán, legutóbb épp a megnyitása előtt, december 15-e és 19-e között. A megrendelő Városháza sem helyez súlyt arra, hogy egy-egy útlezárás minél rövidebb ideig tartson. Bár fél éven át nem lehetett használni az alsó rakpartot a Margit híd és az Erzsébet híd között, a lerobbant utat eközben mégsem újították fel. Most a Lágymányosi híd felől érkező autóst szó szerint is megrázkódtatás éri, ha a vadonatúj aszfaltról e kifoltozott szakaszra ér. „A kátyúk kijavítására az útfelújításokhoz igazodva a téli időszakot követően kerülhet sor, amikor azt az időjárás lehetővé teszi” – válaszolta a HVG érdeklődésére a Városháza sajtóügyeit intéző Café PR Kft. Az Erzsébet hídtól délre viszont még csak „őszi időszak” volt, ott a csatornát építő konzorcium elvégezte a jó másfél kilométeres szakasz komplett aszfaltozását. A kátyús részen a csatornaépítők két munkagödör kivételével nem nyúltak az úttesthez – ott a főgyűjtő a felső rakpart alatt halad –, úgyhogy ezt az útfelújítást nem lehetett a szennyvízberuházásba belevarrni. A Városháza tavalyi spórolása miatt újabb útzár következik majd, aminek a többletköltsége az autósok zsebére megy. Mehetett volna a csatorna ezen a szakaszon is az alsó rakpart alatt, akkor a felújítás sem maradt volna el, és zavartalanul közlekedhettek volna a felső rakparti villamosok. Így viszont azok vágányait az uniós támogatásból újíthatja fel a város. Ennek is van ára: azok is csak óriási késéssel juthattak el úti céljukhoz, akik kocsijukból tömegközlekedésre váltottak. Ráadásul ugyanekkor a pesti rakparton is infarktusos helyzetet okozott, hogy az új metró Fővám téri állomásának kialakítása miatt a 2-es villamos pályáját kettévágták, s a rövidebb szakaszon villamospótló busz jár. „Néhány százmillió forintot lehetett csak megtakarítani azzal, hogy a városvezetés nem építtetett ideiglenes vágányt a 2-esnek. A budai oldalon pedig teljesen felesleges volt a vágányok cseréje, nem voltak olyan rossz állapotban. Fontosabb lett volna a tömegközlekedés zavartalansága” – mondta a HVG-nek Vitézy Dávid, a Városi és Elővárosi Közlekedési Egyesület egyik vezetője. A civil szervezet gyakran idézi azt a Közgazdasági Szemlében is megjelent tanulmányt, amely szerint már az átlagsebesség óránként 1 kilométeres csökkenése is óvatos becslés szerint évi 10-15 milliárd forint többletköltséget okoz a nagyobb üzemanyag-fogyasztás és az elvesztegetett idő miatt. Ennek ellenére a lezárásokkal járó beruházások okozta torlódások veszteségeit manapság nem szokás számításba venni. Ha a közlekedési többletköltségeket levonnák a várt haszonból, akkor még a metró megtérülésére vonatkozó számítások is felborulnának. A metró forgalmi hatásait vizsgáló, 2007 tavaszán elkészült, majd sokáig kormányzati döntés-előkészítő anyagnak minősítve hozzáférhetetlenné tett, Brüsszelbe is eljuttatott tanulmány például kizárólag a metró üzembe helyezése után elérhető utazásiidő-megtakarítással kalkulál. Ennek az összegét harminc év alatt legfeljebb 360 milliárd forintra taksálja, ami jelenértékben számítva (a három évtized alatt várható inflációt figyelembe véve) eleve kisebb a 353 milliárd forintos beruházás értékénél. Ezt a kedvezőtlen adatot tovább rontja, hogy az építkezés alatt több utat teljesen lezártak, kerülőre kényszerítve a BKV-járatokat és az autósokat-gyalogosokat egyaránt. A Móricz Zsigmond körtéren immár másodszor van sok hónapos forgalomkorlátozás: először 2002-ben, amikor a kizárólag a metró miatt szükségesnek ítélt aluljáró megépült, majd a tényleges metróépítés megkezdése után, 2007 tavaszán a tér egyik felét újra le kellett zárni. Ugyancsak több mint egy éven át tart a Gellért és a Fővám térnél a felső rakpart lezárása vagy a forgalom korlátozása. Ám hiába az években is mérhető többletköltség, „az építések miatti terelések idővesztesége a metró megtérülését mutató számításokba nem kerül be, a metró élettartamához viszonyítva az építés alatti veszteségek nem mértékadók” – írta a HVG kérdéseire adott válaszában Pető Szabolcs, a DBR Metró Projekt igazgatóságnak szóvivője. Holott egy gondos kalkuláció nemcsak a metróépítés melletti érveket tenné hitelesebbé – tény, hogy a kisföldalatti már 145 éve szolgálja a fővárost –, hanem a beruházást is gyorsítaná, ha a teljes költséget kimutatnák. A körtér felszínének átépítése egyébként is a pénzpocsékolás iskolapéldája lehetne. A 2002–2003 közötti felújítás 395 millió forintba került (ebből 261 millió a metróberuházás számlájára ment), és 155 millió forintot fordítottak arra a díszburkolatra, amelyet a most folyó újabb építkezés teljesen tönkretett. Így most az új burkolatra és „a közterületi arculati munkákra” újabb 178 millió forintot kell költeni – ezúttal teljes egészében a metróberuházás keretéből. Aligha meglepő, hogy Brüsszel előbb adott zöld utat a második debreceni villamos megépítésének, mintsem döntött volna a főváros negyedik metrójának támogatásáról. SZABÓ GÁBOR
__label__önkormányzat 0.998945 __label__helyhatósági@@választás 0.9982 __label__cigányság 0.0550153 __label__kormánykoalíció 0.00523013 __label__önkormányzati@@vagyon 0.0047652 __label__választási@@kampány 0.00338661 __label__kisebbségi@@önkormányzat 0.00281093 __label__rendőrség 0.00272499 __label__önkormányzati@@költségvetés 0.00129431 __label__pártpolitika 0.000979752 $$$ __label__helyhatósági@@választás 1.00001 __label__geography__magyarország 1.00001 __label__önkormányzat 1.00001 __label__organization__fidesz 1.00001 __label__geography__győr 0.538993 __label__person__rapcsák@@andrás 0.320831 __label__geography__dunaújváros 0.217348 __label__organization__rmdsz 0.140346 __label__geography__debrecen 0.132974 __label__geography__hódmezővásárhely 0.119213 $$$ __label__önkormányzat geography__magyarország geography__szolnok person__várhegyi@@attila genre__olvasói@@levél author__kádár@@andrás year__1998 $$$ A Fidesz-arcvonalak című keretes írásukban $$$ A Fidesz-arcvonalak című keretes írásukban (HVG, 1998. június 6.) többek közt Várhegyi Attila szolnoki polgármestert olyan „sikeres helyi politikus”-ként aposztrofálják, aki „1994-ben már másodszor futott be a helyhatósági választásokon”. Nos, bizonyára létezik ok, ami miatt sikeresnek lehetne nevezni a polgármester urat, de a fenti összefüggés okán – legalábbis a cikk értelmében – bizonyosan nem. Ugyanis Várhegyi Attila bár mindkét választáson „befutott”, csak 1994-ben győzött. Az 1990-es helyhatósági választásokat az SZDSZ-es König László nyerte meg, s így ő lett Szolnokon a rendszerváltozást követő első polgármester. Az ő, nem politikai indokú lemondását követően lett az addigi alpolgármesterből, Várhegyi Attilából a város első embere. KÁDÁR ANDRÁS (Szolnok)
__label__elnökválasztás 1.00001 __label__belpolitika 1.00001 __label__köztársasági@@elnök 0.0488678 __label__politika 0.00556492 __label__nacionalizmus 0.000949944 __label__pártpolitika 0.000839589 __label__pártrangsor 0.000355992 __label__történelem 1e-05 __label__váltó 1e-05 __label__news@@international 1e-05 $$$ __label__elnökválasztás 1.00001 __label__belpolitika 0.996837 __label__geography__ausztria 0.996065 __label__person__alexander 0.129413 __label__köztársasági@@elnök 0.112805 __label__person__van@@der@@bellen 0.0408557 __label__person__hofer 0.0251888 __label__person__norbert 0.0251888 __label__person__arnold 0.0145136 __label__person__stefan 0.00971848 $$$ __label__belpolitika __label__elnökválasztás __label__politika geography__ausztria person__fischer person__heinz genre__hír year__2010 $$$ Újrázó osztrák elnök $$$ Újrázó osztrák elnök Ismét hat évre Heinz Fischer Ausztria államfője (képünkön feleségével), miután a hétvégi elnökválasztáson a voksok 79,2 százalékát kapta meg. A papírforma nemcsak abban igazolódott, hogy a 72 éves, egykor szociáldemokrata politikus Fischernek 80 százalékot jósoltak, de abban is, hogy a jobboldali populista szabadságpárti Barbara Rosenkranz csak 15,2 százalékig jutott, a két éve alakult Osztrák Keresztény Párt színeiben Rudolf Gehring pedig 5,4 százalékot szerzett. A választási részvétel alig haladta meg a 49 százalékot, ami történelmi mélypont a közvetlen elnökválasztás 1951-es bevezetése óta, az arány hat éve még 71,6 százalék volt. A koalícióban kormányzó két nagy párt, a szociáldemokraták és a néppárt egymást hibáztatták az érdektelenség miatt. Vita dúlt a néppárton belül is, amiért nem indítottak saját jelöltet, de Fischert sem támogatták. Egyúttal – s ebben a régi-új elnök is aktív – reformtárgyalások kezdődnek az államfői funkcióról. Szóba került, hogy az elnököt ne lehessen újraválasztani, az egyszeri mandátum hossza viszont 6 helyett 8 év legyen.
__label__hadsereg 0.96591 __label__biztonságpolitika 0.637041 __label__katasztrófavédelem 0.00610756 __label__határőrség 0.00523013 __label__katonai@@kiadások 0.00461957 __label__biztonsági@@szolgálat 0.0042088 __label__közigazgatás 0.0036036 __label__békefenntartás 0.00308537 __label__hadgyakorlat 0.00256091 __label__haditechnika 0.00233316 $$$ __label__geography__magyarország 1.00001 __label__hadsereg 0.992664 __label__biztonságpolitika 0.658428 __label__organization__magyar@@honvédség 0.268951 __label__organization__honvédelmi@@minisztérium 0.0408557 __label__geography__pécs 0.0203424 __label__közigazgatás 0.0136468 __label__geography__libanon 0.00735583 __label__geography__tubes 0.00735583 __label__geography__taszár 0.00649827 $$$ __label__hadsereg geography__magyarország organization__magyar@@honvédség genre__cikk author__fahidi@@gergely year__2003 $$$ LAKTANYA-BEZÁRÁSI VITÁK, Békétlen csapatmozgások $$$ LAKTANYA-BEZÁRÁSI VITÁK Békétlen csapatmozgások Debrecen és Győr katonai jelentősége a tervezett nagyarányú honvédségi leépítés közepette is várhatóan növekedni fog, míg Pécs, Nyíregyháza, Szombathely elveszti „csapatait”, feltéve, hogy a honvédelmi miniszter az ellenérdekelt szocialista politikusokkal szemben is keresztül tudja vinni akaratát. „Az érintett és az elkötelezett közt akkora a különbség, mint a sonkás tojás elkészítése szempontjából a csak érintett tyúk és a maradéktalanul elkötelezett disznó között. A magyar honvédség pedig a védelmi felülvizsgálatnak nem csupán érintettje” - érzékeltette a HVG kérdésére Komor Levente, a Honvédelmi Minisztérium (HM) humánpolitikáért felelős helyettes államtitkára, hogy a lassan két évtizede zajló hadsereg-reformálgatások sorából kirí a mostani vezetés jegyezte védelmi felülvizsgálat terve (HVG, 2003. augusztus 9.). Az ország egyes régióit és városait különböző mértékben érinti ez a nagyszabásúnak tervezett átalakítás. A pécsi tüzérdandár, amely a hajdani jugoszláviai belháborúk idején még demonstratív hadgyakorlatot tartott Für Lajos miniszter jelenlétében, érzékeltetni próbálva, hogy a déli határ közelében komoly nehézfegyverzet áll bevetésre készen (HVG, 1993. július 17.), jövőre egyszerűen megszűnik. Eltűnhetnek az utolsó katonák két év múlva Nyíregyházáról, 2006-ban pedig bezárnák a szombathelyi Savaria kiképzőközpontot is, mint ahogy Taszáron is csak akkor maradhat repülőtér, ha az a NATO-nak vagy az amerikaiaknak kell. Az érintett városvezetők, helyi politikusok tiltakoznak és bizakodnak. Csermelyi András, Szombathely szocialista alpolgármestere a HVG-nek például elmondta: szeptemberben várják a vasi megyeszékhelyre Medgyessy Péter miniszterelnököt, tőle remélnek támogatást a mintegy 350 egyenruhás és több mint félszáz civil alkalmazott munkahelyét fenyegető szakmai koncepció ellenében. Az alpolgármestert azért is meglepte a Savaria központ felszámolásáról szóló hír (a HM-től hivatalos értesítést még nem kaptak), mert úgy emlékszik rá, hogy Juhász Ferenc honvédelmi miniszter az év elején még a meglehetősen fiatal, 25 éves laktanya korszerűsítését is elképzelhetőnek tartotta, a bezárásáról pedig - Csermelyi szerint - akkor még szót sem ejtett. Csabai Lászlóné (MSZP), Nyíregyháza polgármestere a HVG-nek azt mondta: Juhász Ferenc helyében még egyszer végiggondolná, nem kellene-e az árvizek által különösen fenyegetett és a hadseregnek hagyományosan a legtöbb katonát adó Szabolcsban hagyni a Debrecenbe és Hajdúhadházára áttelepíteni szánt csapatokat. A nyíregyházi születésű miniszter ennek kapcsán a HVG-nek úgy fogalmazott: a védelmi felülvizsgálatot kizárólag szakmai kérdésként kezeli, és semmiféle politikai szempontot nem hajlandó figyelembe venni, ez alól egyetlen kivételt sem tesz. A kormány vagy a parlament még változtathat ugyan a miniszter döntésén, de Juhász szerint nemigen lehet olyan szakmai szempontot találni, amelyek a haderőreformtól való visszatáncolást indokolnák, a NATO-partnerek pedig határozottan támogatják a katonaság nehézfegyverzetét radikálisan leépítő, a mozgékony, könnyűfegyverzetű hivatásos egységeket favorizáló elképzeléseit. Nyíregyháza polgármestere úgy véli: a város számára a katonai ingatlanok megszerzése komoly előnyökkel is járhat, a lőterekből kialakíthatnák második ipari parkjukat, mint ahogy egy, már korábban kiürített laktanyában a fogyatékosokat szolgáló „esélyegyenlőségi palotát” készülnek létrehozni. Ám Csabai Lászlóné hangsúlyozta: az érintett ötszáz-hatszáz ember hivatásául választotta a katonáskodást, s polgármesterként az ő érdekükben ameddig csak lehet, harcolni fog a laktanya megmentéséért, bár közben szocialista politikusként támogatja az átfogó haderőreformot. A pécsi tüzérekért Szili Katalin házelnök, Toller László polgármester és Kékes Ferenc, a megyei közgyűlés elnöke (mindhárom MSZP) ragadott tollat: Juhász Ferencnek írt levelükben felemlegetik, hogy a dél-dunántúli régióban csak egy kaposvári logisztikai alakulat maradna, s ez „egymillió ember biztonságérzete szempontjából nem tekinthető kedvezőnek”. Kovács Gyula nyugalmazott alezredes, a tüzérdandár volt parancsnokhelyettese szakmai érvekkel is igyekszik támogatni a baranyai városba Orosházáról 1964-ben érkezett egység fennmaradását szorgalmazókat. Szerinte a tüzérek leszerelése helyett a valóban menthetetlenül elavult szovjet tarackokat és rakétavetőket korszerű nyugati fegyverekkel és felderítő, illetve tűzvezető rendszerekkel kellene felváltani. Ezek hatékonyságukat már a boszniai és koszovói béketeremtésben bizonyították, s szerinte a harci helikopterek és vadászbombázók feladatának jelentős részét is át tudná venni a sokkal olcsóbban fenntartható, korszerűsített tüzérség, és így nem kellene közel ezer, „fölöslegessé” váló tüzérnek új beosztást vagy munkahelyet keresni. Komor Levente viszont meglehetősen furcsának tartja a pécsi hozzáállást, azt, hogy a környezetszennyező tüzérséget meg szeretné tartani a város, miközben a NATO-kötelezettségvállalások teljesítéséhez nélkülözhetetlen mecseki radarállomás telepítését ellenzik. A közelben kétséges Taszár sorsa is. Szita Károly kaposvári polgármester (Fidesz-MPSZ) felháborítónak tartja, hogy miközben a bázist és az ott dolgozókat a mindenkori kormányok állandóan dicsérték a délszláv békefenntartás, majd az iraki „tolmácsok” kiképzésében vállalt szerepe miatt, most teljesen magukra hagynák őket. A katonák távozása után szerinte kidobott pénz lenne a repülőtér polgári célú fejlesztésére eddig költött 400 millió forint is. A haderőreform következtében lesz néhány olyan város is, amelynek nő a katonai jelentősége. Ilyen lehet Győr, ahová a tervek szerint légvédelmi rakétásokat telepítenek át Nagyorosziból, Szentes, ahol a nemzetközi szerepvállalás szempontjából különösen fontos műszaki dandárt fejlesztik, vagy Debrecen, ahol a Bocskai István gépesített lövészdandár veheti majd át a Nyíregyházáról átcsoportosított katonákat - zömük helyileg a két megyeszékhely közt fekvő Hajdúhadházra kerülne. A bocskaisok parancsnoksága alá rendelnék a hódmezővásárhelyi Bercsényi Miklós dandárt is. Utóbbiaknak - mint Benkő Tibor dandártábornok, a debreceniek parancsnoka a HVG-nek elmondta - nem kellene ugyan átköltözniük, de a közös parancsnokság azt jelentené, hogy a nemzetközi béketeremtő-békefenntartó akciókra is alkalmassá tenni kívánt, összesen hét lövészzászlóaljból négyet a cívis városból irányítanának. FAHIDI GERGELY
__label__műkereskedelem 0.140346 __label__kultúrafinanszírozás 0.136618 __label__művészet 0.0827073 __label__műkincs 0.0503406 __label__árverés 0.0321107 __label__kárpótlás 0.0275953 __label__alapítvány 0.0154346 __label__képzőművészet 0.0136468 __label__karitatív@@tevékenység 0.00556492 __label__festészet 0.00461957 $$$ __label__geography__magyarország 1.00001 __label__művészet 0.152042 __label__kultúrafinanszírozás 0.122533 __label__organization__magyar@@alkotóművészeti@@közalapítvány 0.090103 __label__kárpótlás 0.0460439 __label__műkereskedelem 0.0408557 __label__organization__kincstári@@vagyoni@@igazgatóság 0.00858749 __label__műkincs 0.00858749 __label__alapítvány 0.00713143 __label__egyházi@@vagyon 0.00395541 $$$ __label__alapítvány __label__műkereskedelem __label__művészet geography__magyarország organization__magyar@@alkotóművészeti@@közalapítvány genre__cikk author__tóth@@ilda author__g. year__2004 $$$ KIÁRUSÍT A MAGYAR ALKOTÓMŰVÉSZETI KÖZALAPÍTVÁNY, Lomtalanítás $$$ KIÁRUSÍT A MAGYAR ALKOTÓMŰVÉSZETI KÖZALAPÍTVÁNY Lomtalanítás Csaknem 30 millió forintért kelt el a Magyar Alkotóművészeti Közalapítvány sokáig eladhatatlannak tartott festménygyűjteményének egynegyede, mintegy három és fél ezer műtárgy. A fűtetlen, klimatizálás nélküli külvárosi raktárból hamarosan talán külföldre kerül a Magyar Alkotóművészeti Közalapítvány (MAK) 46 ezer darabból - olajfestményből, akvarellből, szoborból, plakettből, grafikából - álló gyűjteményének egy része. A ma már vitatott színvonalú, olykor egyenesen az „idilli” szocializmust ábrázoló műveket a MAK elődje, az előző rendszer fő mecénásaként működő Művészeti Alap (MA) halmozta fel a hatvanas-hetvenes-nyolcvanas években, rendszeres bevételt garantálva a kortárs művészeknek: hetente zsűrizte, majd megvásárolta tőlük alkotásaikat, amelyek jó esetben elkeltek a Képcsarnok Vállalaton keresztül, rosszabb esetben pedig a raktárválasztékot gazdagították. „Az örökség eddig holt vagyon volt a MAK számára, az alkotások raktározása és őrzése évi 4-5 millió forintot emésztett fel” - indokolta a HVG-nek a kiállítást Jenei Gyula főkönyvelő. A 15 ezres olajfestmény- és akvarellgyűjtemény egynegyedére, pontosan 3576 alkotásra a nyár elején kiírt pályázat irányára 30 millió forint volt. A hat vevőjelölt közül a kuratórium a múlt kedden két kft ajánlatát választotta ki, így a gyűjtemény meghirdetett része - egyharmad-kétharmad arányban - elkelt. A nyertesek nevét a szerződések lapzártánk utánra várható megkötéséig üzleti titokra hivatkozva sem a kurátorok, sem a kuratóriumba tagot delegáló Nemzeti Kulturális Örökség Minisztériuma (NKÖM) munkatársai nem közölték, holott a testület - ezúttal egy magánlakásban tartott - ülése elvileg nyilvános. A jelentkezők között volt a BÁV Bizományi Kereskedőház és Záloghitel Rt. is, amely az összes felkínált alkotásra pályázott volna, ám túl alacsony árat kínált, ráadásul késve nyújtotta be ajánlatát. A művek közül eddig csak néhány hagyhatta el rövidebb időre a raktárt, amikor egy-egy alkotójuk életmű-kiállításához kölcsönkért belőlük. Emellett 1997-ben a Magyar Fejlesztési Bank Rt. 2,7 millió forint könyv szerinti értékű műtárgyra tett szert a kollekcióból egy peren kívüli egyezség keretében, az értékbecslők akkor 9 millió forintra taksálták az átadott alkotásokat. Néhányan szerették volna visszaszerezni képeik egy részét, ám erre a kuratórium csak úgy adott lehetőséget, ha ki-ki az összes művére ajánlatot tesz. „Még mindig küzdünk azért, hogy engedélyezzék a művészeknek a vásárlást akkor is, ha csak egy-két festményüket akarják megvenni” - mondta a HVG-nek Bauer István festőművész, a MAK ikerszervezetének, a Magyar Alkotóművészek Országos Egyesületének (MAOE) elnöke. Korábban azért sem értékesítettek nagyobb mennyiségeket a raktárból, mert el akarták kerülni, hogy a hatalmas gyűjtemény egyben zúduljon rá a belföldi műtárgypiacra, és ezáltal letörje a kortárs alkotások árát. A szakma fellélegezhet: a vevők a közeljövőben nem kívánják Magyarországon forgalomba hozni az alkotásokat. Elégedett a végeredménnyel a MAK is, mivel a meghirdetett 30 millió forint közeli ár a képek nyilvántartási értékének mintegy ötszörösét jelenti. Más kérdés, hogy a művek még ma is a tíz, húsz, harminc évvel ezelőtti beszerzési árukon szerepelnek a könyvelésben. Az Állami Számvevőszék (ÁSZ) tavalyi jelentése szerint a MAK műtárgykészletének értéke 2002-ben 37,9 millió forint volt. Az irányár megállapításához a műveket tavaly három minőségi kategóriába sorolták. Nagyon kevés, mintegy kétszáz alkotás kapott A kategóriás minősítést, ezeket 40 ezer forint felettire értékelték. A B kategóriába a 15-40 ezer forint közötti értékű - azaz 27,5 ezer forint átlagáron szerepeltetett - festményeket sorolták, míg a C-be a 15 ezer forint alatti értékű (7,5 ezer forintos átlagárú) alkotások kerültek. Az akvarellek esetében a B kategóriában 10 ezer, a C-ben 2,5 ezer forintos átlagárral számoltak. „A kollekcióban nincsenek olyan alkotások, amelyek érdekelhették volna a múzeumokat” - mondta a HVG-nek Fabényi Júlia, a Műcsarnok főigazgatója, a MAK kuratóriumának tagja, hozzátéve, hogy a gyűjteményt korábban felajánlották a múzeumoknak, ám közülük egy sem tartott rá igényt. Aukción pedig azért nem lehetett volna jó eredményt elérni, mert néhány kép talán a becsült átlagárnál többért kelne el, ám a kollekció nagy része vélhetően a MAK nyakán maradna. „Ráadásul jelentős előkészületeket igényelt volna az aukciós értékesítés, mivel a művek egy része restaurálásra szorul, és nincs is bekeretezve” - mondta Jenei. A HVG információi szerint a kollekció fennmaradó részét a MAK tulajdonában lévő Képcsarnok Kft. hálózatán keresztül (lásd Karcsúsodó Képcsarnok című írásunkat a 81. oldalon), bizományosi szerződéssel tervezik eladni. A MAK-nak kétségkívül jól jön a kiárusítással keletkező extra, elvégre az idén mindössze 146 millió forint saját bevétellel büszkélkedhet - elsősorban a városligeti Olof Palme Ház és a Szigetközben található hédervári kastély bérbeadásából -, költségvetésének nagy részét (mintegy 1,3 milliárd forintot) az állam fedezi. A hányatott sorsú, a kilencvenes évekre csaknem teljes vagyonát elveszített, majd közpénzen többször is kisegített s átformált közalapítvány (HVG, 1995. március 18.) egyik feladata az alkotóművészek nyugellátása, amire az idén 1 milliárd forintot fordít, kiadásainak mintegy 90 százalékát - mondta Jenei. A művészeti vagyont kezelő MAK a kedvezményezetteket részben tömörítő MAOE mintegy 6200 tagja közül jelenleg 1800-at részesít - átlagosan havi 50 ezer forintos - úgynevezett nyugdíjsegélyben. Ez valójában nem segély, hanem járandóság: a művészek 1968-tól munkaviszonyon kívüli alkotótevékenységükből származó jövedelmük után 3, később 5, 8, majd 10 százalék nyugdíjjárulékot fizettek az MA-nak, amely a társadalombiztosítási nyugdíjrendszer elvei alapján, azaz a folyó befizetésekből finanszírozta a kifizetéseket, egykor jól menő, több tucat vállalkozásából pótolva ki a hiányzó részt. Csakhogy a veszteségessé vált cégbirodalom leépítése során 2000 végére a korábbi 52-ről ötre csökkent a MAK érdekeltségeinek száma, majd még tovább apadt. A művészeti segédanyagokat, kreatív kellékeket forgalmazó Art Export Kft., a Képcsarnok Kft., a Képcsarnok Invest Kft., a Novoprint Rt. és a Thoma és Társai Restaurátor Kft. közül az utóbbit azóta felszámolták, a Novoprintben korábban, az ÁSZ szerint jogtalanul szerzett 41 százalékos részvénycsomagjukat pedig tavaly közvetlen irányítást jelentő befolyásra cserélték az Akadémiai Nyomda Kft.-ben. A költségvetés eredetileg csak arra vállalt kötelezettséget, hogy 2002 végéig fedezi az 1992. október 1. előtt jogosultságot szerzett művészek nyugdíját, ám tavaly már arról döntött a kormány, hogy életük végéig garantálja az ellátást. Ezzel azonban még mindig csak azok nyugellátása vált biztossá, akik 1992-ben - az MA megszűnésekor - elmúltak 40 évesek, húsz éve MA-tagok voltak, és 1994-ben valorizált befizetéseik elérték a 20 ezer forintot. Továbbra sem folyósít az állam a MAK-on keresztül nyugdíjat a művészek özvegyeinek, árváinak és a rokkantaknak - figyelmeztetett Bauer. A következő hetekben megtárgyalandó új nyugdíjszabályzat várhatóan erre is kiterjed - ígérték az NKÖM berkeiben. Ráadásul az a több mint hétszáz művész, aki 1992-ben még nem töltötte be 40. életévét, máig nem kapta vissza korábbi járulékbefizetését, összesen csaknem 300 millió forintot. Erre a célra a MAK idei költségvetésében elkülönítettek 100 millió forintot, a hiányzó összeg pótlásáról és a kifizetés módjáról most folynak az utolsó egyeztetések a tárcánál. Rendezetlen az 1993-ban kormányhatározattal az alapítványnak a nyugdíjpénztár beindításához adott, 210 millió forintos hitel visszafizetése is. A tartozás Jenei szerint hosszú lejáratú kötelezettségként ma is szerepel a MAK mérlegében, és jelen pillanatban az NKÖM szeretné elérni a kormánynál, hogy e tartozást engedjék el - reagált a felvetésre Magi István, az NKÖM főosztályvezetője. Az ÁSZ tavalyi vizsgálatát követően azt ajánlotta az illetékes tárcáknak, készítsenek javaslatot a MAK vagyonának rendezésére, illetve a MAK esetleges megszüntetésére vagy átalakítására, a nyugdíjsegély-folyósítást pedig csoportosítsák át a társadalombiztosításhoz. Bár a MAK ma az NKÖM szerint „kifogástalanul gazdálkodik”, az idén meghirdetett államháztartási reform keretében valamennyi közalapítványt átvizsgálják, és ha párhuzamosságokat fedeznek fel több szervezet működésében, összevonásra kerülhet sor. Ha köztestületté alakul át a közalapítvány, sajátos módon teljesülhet a művészek kívánsága, akik a MAK és a MAOE egyesítését már régóta szorgalmazzák, miután egy 1997-es kormányrendelet úgy módosította az előbbi alapítói okiratát, hogy a MAK vagyonának kedvezményezettjei már nemcsak az egyesület tagjai, hanem „minden művész, aki annak vallja magát” (HVG, 1998. január 24.). Holott a közalapítvány annak idején épp azért jött létre, hogy az egyesületi tagok vagyonát kezelje - emlékeztetett Bauer. G. TÓTH ILDA
__label__pártpolitika 1.00001 __label__belpolitika 0.999566 __label__politika 0.977724 __label__frakció 0.0169249 __label__pártvagyon 0.00592107 __label__pártprogram 0.0047652 __label__szociáldemokrácia 0.00299103 __label__pártrangsor 0.00289958 __label__országgyűlési@@képviselő 0.00289958 __label__pártgazdálkodás 0.00272499 $$$ __label__belpolitika 1.00001 __label__organization__mdf 1.00001 __label__pártpolitika 1.00001 __label__geography__magyarország 1.00001 __label__politika 0.976321 __label__person__dávid@@ibolya 0.103759 __label__országgyűlési@@képviselő 0.0460439 __label__organization__lehet@@más@@a@@politika 0.0446909 __label__person__almássy@@kornél 0.0236995 __label__pártfinanszírozás 0.0209742 $$$ __label__belpolitika __label__pártpolitika __label__politika geography__magyarország organization__mdf genre__cikk author__dobszay@@jános year__2009 $$$ TÖRÉSVONALAK AZ MDF-BEN, Elvirágzás $$$ TÖRÉSVONALAK AZ MDF-BEN Elvirágzás A sírból hozta vissza tíz évvel ezelőtt Dávid Ibolya pártelnök az MDF-et, az ő korszakának azonban könnyen véget vethet, ha a frakció nélküli párt nem tudja megőrizni 2004-ben megszerzett egyetlen EP-mandátumát. Önmaga karikatúrájává vált az egy hónapja még az MSZP miniszterelnökjelölt-állítási szappanoperáján méltatlankodó MDF. A párt frakciója Csáky András márciusi kilépésével létszám alattivá vált és megszűnt, a képviselőcsoport újjáélesztését minden más elébe helyező pártvezetés számára pedig mintha teljesen közömbössé vált volna, hogy kivel, kikkel, csak megint legyen MDF-frakció az Országgyűlésben. Az emberhalászat a múlt héten érte el a mélypontját. Ha egyelőre még csak átmenetileg is, de mostanában jobb, megbízhatóbb MDF-es „elvtársakká” váltak azok az országgyűlési képviselők, akiket – érkezzenek bár a Fideszből (Lengyel Zoltán, Császár Antal), vagy a kormányból (Gyenesei István volt önkormányzati miniszter) – korábban szinte semmi sem kötött az MDF-hez, mint azok, akik a nehéz időkben is kitartottak. Maga az a tény, hogy Hock Zoltán, Katona Kálmán, illetve Pettkó András, a korábbi MDF-frakció oszlopos tagjai kérdéseket bátorkodtak megfogalmazni a frakció újjáalakításával kapcsolatban – például hogy nem áll-e fenn az a veszély, hogy „karakter nélküli, hiteltelen formációvá alakulunk” –, meg is pecsételte a sorsukat. Herényi Károly korábbi frakcióvezető már a múlt hét közepén elküldte nekik a selyemzsinórral felérő üzenetet: mivel nem csatlakoztak automatikusan a formálódó frakcióhoz, önmagukat zárták ki a pártból. És bár e verdiktet a vasárnapi választmányi ülés felpuhította – a három törvényhozó ügyében a június 7-ei európai parlamenti (EP) választás után születik végleges döntés –, a saját tagsága egy részével is többfrontos harcban álló MDF-vezetés úgy fordul a kampány finisébe, hogy kérdések egész sora maradt nyitva. A Bokros Lajos listavezetővé választása nyomán támadt zavarodottság jelei még el sem ültek (HVG, 2009. március 14.), amikor az MDF pár hete bejelentette, hogy a pécsi polgármester-választáson az MSZP és az SZDSZ közös jelöltjét, Szili Katalint támogatja. Ez már csak a nyilvánvaló pofon miatt is érthetetlen lépésnek bizonyult. De nem csupán a párt politikai irányvonala vált az utóbbi időben egyre követhetetlenebbé. A két évtizedes fennállása alatt többször is nyíltan a katolikus és a református egyház felé kacsingató MDF pár hete feltűnően nyitottá vált a Hit Gyülekezete felé. Előbb Herényit, majd Bokrost látták vendégül a gyülekezet központjában. A közeledés őszinteségéről megoszlanak a vélemények, többen olyan párhuzamokra emlékeztetnek, hogy a baloldali Tisztelet Társaságával sem elvi meggyőződésből állt össze az előző választások idején az MDF. S bár aligha a pártkassza gyarapítása a legújabb kapcsolatfelvétel célja, az is nyilvánvaló, hogy az adófelajánlások száma alapján negyedik legnagyobb egyháznak számító – korábban inkább az SZDSZ-szel kapcsolatot ápoló – gyülekezet tagjaitól remélhető szavazatok adott esetben sorsdöntőek lehetnek az 5 százalékért küzdő MDF számára. Annyi biztos, hogy sokkal nagyobb súlya lesz a június 7-ei választásoknak az MDF életében, mint pusztán az, meg tudja-e őrizni a 2004-ben elnyert egyetlen brüsszeli mandátumát. Öt éve az 5 százalékos küszöb átlépése történelmi tettnek számított a Fidesz – és elsősorban Orbán Viktor – minden törekvése ellenére magát önállóan megmérő MDF és személy szerint Dávid Ibolya pártelnök számára. Csakhogy míg az akkori siker igazolni látszott a pártelnöknek minden olyan lépését, amely arra irányult, hogy eltávolítsa a pártból a Fidesszel „kollaborálókat”, mostanra szinte ámokfutássá vált a kritikusok elnémítása. A pártelnök – amúgy alighanem esélytelen – kihívóját, Almássy Kornélt ez év elején nyilvánosan „végezték ki”, lehetőséget sem adva arra, hogy az UD Zrt. megfigyelési ügyével kapcsolatba hozott fiatal politikus a párt belső fórumain védekezhessen. De nem jártak sokkal jobban azok sem, akik a kibeszéletlen Bokros-jelölés ügyében bátorkodtak felszólalni. Olajos Péter, a párt EP-képviselője például esélyt sem kapott az újrázásra. Pedig nem feltétlenül kellett volna Bokros jelölésének vízválasztónak lennie. De az a mód, ahogyan mindezt a pártvezetés lenyomni igyekezett a tagság torkán, még az olyan tősgyökeres MDF-esek számára is vállalhatatlanná vált, mint az automatikus visszalépéstől most ódzkodó Hock–Katona–Pettkó képviselői triumvirátus. A Dávidot egykor „kitaláló” Boross Péter már korábban, szép csendben hátrább lépett. A kiválások, kizárások mára elérték azt a kritikus pontot (lásd táblázatunkat), ami után nem lehet kétség afelől, hogy az EP-választással korszak zárul le az MDF életében. Az esetleges siker – akár csak egy mandátum megszerzése is – megerősítheti Dávid pártelnököt, és örökre elzárhatja a visszatérés útját a távozók előtt. A kudarc a Dávid-korszak végét jelentheti, az MDF történelmi süllyesztőbe kerülésével, vagy – optimista verzióban – a mainál mindenképpen világosabb küldetésű MDF „újraalapításával”. DOBSZAY JÁNOS
__label__gazdaság 0.00171072 __label__államadósság 0.000529305 __label__gazdasági@@válság 0.000529305 __label__jövőkutatás 0.000468313 __label__hitel 0.000378298 __label__történelem 1e-05 __label__társadalom 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__ukrajna 0.999593 __label__geography__oroszország 0.771854 __label__person__viktor 0.173298 __label__person__leonyid 0.00395541 __label__person__jurij 0.00328306 __label__organization__ikarus@@rt. 0.00264167 __label__geography__lengyelország 0.00256091 __label__person__ivan 0.00248262 __label__person__janukovics 0.00226185 __label__geography__kelet-európa 0.00219272 $$$ __label__gazdaság geography__ukrajna genre__interjú genre__keretes author__tóth@@vali year__1998 $$$ Interjú egy Ukrajna-elemzővel $$$ Interjú egy Ukrajna-elemzővel „Két beteg fekszik az intenzív osztályon. Az egyik lélegeztetőgépét éppen most kapcsolták ki. Ez Oroszország. A másik beteg állapota válságos, de még van reménye a túlélésre. Ez Ukrajna” - e hasonlattal a PlanEcon amerikai gazdaságkutató intézet egyik igazgatója, Zbyszko Tabernacki élt azon az előadáson, amely a Standard & Poor’s hitelminősítő intézet október végi, Közép- és Kelet-Európáról rendezett londoni konferenciáján hangzott el. Tudósítónk a helyszínen kérdezgette a lengyel származású elemzőt. HVG: Miért gondolja, hogy az ukrán gazdaságnak jobbak volnának az esélyei, mint az orosznak? Z. T.: Az orosz válság fejleményei kétségkívül igen keményen érintették Ukrajnát. A két ország makroökonómiai mutatói hasonlóak, mindketten túlköltekeztek, egyiküknél sem fejlődött ki a szilárd, szigorú fiskális politika. Most, hogy szinte az összes szóba jöhető forrás elfogyott, a költekezés nem folytatható. Oroszországot és Ukrajnát mégsem lehet egy kalap alá venni. Az előbbiben a privatizáció, ha hatalmas nehézségek árán is, de valamelyest előrehaladt, míg Ukrajnában gyakorlatilag el sem kezdődött. Ugyanakkor az ukrán vezetés javára írandó, hogy tárgyal az IMF-fel és más hitelezőkkel. Míg az orosz parlament megmakacsolta magát, s megkötötte a kezét azoknak, akik alkudozhattak volna, Kucsma ukrán elnök még az orosz krízis kirobbanása előtt, amikor a kijevi parlament nyári szabadságon volt, a honatyákat megkerülve rendeletileg teremtett erre jogi alapot. HVG: Megvan-e a politikai akarat az ukrán vezetőkben a válság rendezésére, a fájdalmas reformok véghezvitelére? Z. T.: Attól tartok, hogy nincs meg, illetve hogy nem eléggé van meg. A vezetők tudják, hogy baj van. Azt is tudják, hogy az adóssággal nem lehet játszani, s nem hiszik, hogy a fizetések felfüggesztése bármire megoldás lehetne. Kucsma és a parlament elnöke, Olekszandr Tkacsenko hajlandók együttműködni az IMF-fel, de a képviselők nem. Ugyanakkor az államfő már fél szemmel a jövő évi elnökválasztásokra kacsingat, s addig aligha vállalkozik fájdalmas reformlépésekre. A gondokat csak tetézi majd, hogy az orosz válság tényleges hatásai az ukrán exportra még csak ezután lesznek érzékelhetők. HVG: Az ázsiai és az orosz pénzügyi válság egyik legnagyobb tanulsága sokak szerint éppen az volt, hogy az IMF rosszul ítélte meg, milyen módszerekkel lehetne reformokra ösztönözni az érintett országokat. Mi a biztosíték arra, hogy a szervezet Ukrajna esetében nem téved? Z. T.: Erre lehetetlen garanciát adni. Az IMF még nem adta föl Ukrajna-reményeit, s hajlandó a politikai szempontok figyelembevételével rugalmasságot tanúsítani az általa előírt recept alkalmazásában, de nem korlátlanul. TÓTH VALI (London)
__label__környezetvédelem 0.766304 __label__állami@@támogatás 0.132974 __label__környezetvédelmi@@adó 0.0103382 __label__környezetszennyezés 0.00971848 __label__természetvédelem 0.00264167 __label__ombudsman 0.00240673 __label__állami@@pénzalap 0.00206074 __label__szennyvíztisztítás 0.00199777 __label__radioaktív@@hulladék 0.00187757 __label__hitel 0.00187757 $$$ __label__geography__magyarország 1.00001 __label__környezetvédelem 0.651365 __label__organization__környezetvédelmi@@alap 0.52343 __label__állami@@támogatás 0.152042 __label__organization__környezetvédelmi@@és@@területfejlesztési@@minisztérium 0.0534133 __label__környezetvédelmi@@adó 0.0321107 __label__állami@@pénzalap 0.0244331 __label__millecentenárium 0.00713143 __label__környezetszennyezés 0.00670285 __label__radioaktív@@hulladék 0.0062999 $$$ __label__környezetvédelem __label__állami@@pénzalap geography__magyarország organization__környezetvédelmi@@alap genre__cikk author__szabó@@gábor year__1995 $$$ KÖRNYEZETVÉDELMI PÉNZOSZTÁS, Ki kap zöld utat? $$$ KÖRNYEZETVÉDELMI PÉNZOSZTÁS Ki kap zöld utat? Várhatóan mintegy 7,5 milliárd forinttal 12-14 milliárd forintra emelkednek jövőre a Környezetvédelmi Alap bevételei a termékdíjakról szóló, június végén kihirdetett törvény alapján. Ezzel párhuzamosan nő az alapból – jogszabályban nem rendezetten, a nyilvánosság elől elzárva – kiosztott miniszteri pénzkeret, amely az idén közel egymilliárd forintot tesz ki. A Környezetvédelmi Alap (KA) 1986-os felállítása óta arra van, hogy a környezetszennyezés megelőzését vagy csökkentését szolgáló beruházásokat támogasson belőle az alapot kezelő minisztérium. Az elkülönített állami pénzalapokról szóló 1992-es törvény megjelenéséig még az sem volt pontosan szabályozva, hogy a szennyvíz-, a veszélyeshulladék- és a légszennyezési bírságból, a bányajáradékból és a termékdíjakból táplálkozó alap hányadrészét kell pályázati úton elosztani (az Országos Környezet- és Természetvédelmi Hivatal 1986-os rendelkezése szerint „döntő hányadát”). Az alap pénzének kisebbik részét pedig eleve pályázat nélkül oszthatta szét a mindenkori környezetvédelmi miniszter. Az alap költségvetése 1994-ben 5,66 milliárd forint volt, ez idén – a bányajáradékból rekultivációra átutalandó pénzek átmeneti csökkentése miatt – 4,9 milliárd forint lesz – ezzel az idén a 29 alap közül a hetedik –, jövőre pedig – ha marad a jelenlegi szabályozás – várhatóan 12-14 milliárdra emelkedik az 1995 júniusában bevezetett négy új termékdíjnak köszönhetően. Az 1992-es törvény a korábbi „döntő hányadot” 85 százalékban határozta meg, további 2-5 százalékot az azonnali beavatkozást igénylő károk elhárítására irányzott elő, így a KA-ból 10-13 százalék maradt a pályázat nélkül elosztható „miniszteri keret” (ebből legfeljebb 1,5 százalékot az alap működtetési kiadásaira lehetett fordítani). Idén áprilisban aztán úgy módosult az alapokról szóló törvény, hogy a kárelhárítási keret 5 százalékra, a miniszteri keret 20 százalékra nőtt (amelyből maximum 5 százalék költhető az alap működtetésére), így a miniszteri keret felső határa az idén 980 millió forint. Ebből – a HVG számára megadott minisztériumi adatok szerint – 642 milliót osztanak ki, mintegy 80 milliót elvisz az alap működtetése (a többiről még nem döntöttek). A 75 százalék elosztásával kapcsolatos pályázatokat a tárcának nyilvánosan meg kell hirdetnie, s a döntéseknek is napvilágra kell kerülniük. A pályázati eredmények tárcaközlönybeli közzétételével szemben az úgynevezett közcélú feladatokra fordított „miniszteri” pénzek nyilvánosságra hozatalától ez ideig elzárkózott a tárca. E keretnek nemcsak az elosztása „titkos”, annak szabályai sem nyilvánosak, hogy miként lehet innen pénzt szerezni. Hivatalos belső előírások sem léteznek erre vonatkozóan – állították kérdésünkre a tárcánál, noha az áprilisi törvénymódosítás szerint e külön keret felhasználásának szabályait a miniszternek rendeletben kell szabályoznia. Az, hogy mire és mennyit fordít a tárca, továbbra is – ahogy eddig évről évre – a minisztérium belső egyeztetésén dől el. Baja Ferenc környezetvédelmi miniszter a HVG kérdésére elmondta: az elosztás az úgynevezett „keretgazdák” – a természetvédelmi és a környezetvédelmi helyettes államtitkár, a kutatás- és oktatásszervezési osztályvezető, a kabinetiroda vezetője és a sajtóiroda vezetője – feladata volt. „Nekem nincs kifogásom ellene, hogy nyilvánosságra hozzák a keretgazdák a szerződéseket” – mondta Baja Ferenc. Kabinetfőnöke, Rozs Csaba viszont – a szerződő partnerek üzleti érdekeire hivatkozva – először elzárkózott a szerződések listájának átadásától, majd a 642 milliós keretből szerződésekkel, illetve kötelezettségvállalással már „lefedett” 500 milliós összegből csak egy 100 millió forintos részre vonatkozó szerződéslistát bocsátott a HVG rendelkezésére. A miniszter számára aligha mentség a rendeletalkotás elmulasztására, hogy nehéz objektív kritériumok alapján összemérni, mekkora hányadot érdemes például óriásplakátokra, s mennyit természetvédelemre vagy a biológiai sokféleség fenntartására fordítani. Feltehetően egy miniszteri keretrendelet önmagában visszatartaná a döntéshozókat olyan, utóbb esetleg védhetetlennek minősített szerződésektől, mint amilyeneket a minisztériumi sajtóiroda azóta távozott vezetője kötött (lásd keretes írásunkat). „Eddig az alap megmaradásáért kellett harcolni, s ez lekötötte energiánkat” – magyarázta a késlekedést a miniszter (a törvény a rendelet kiadására egyébként nem ír elő határidőt számára). „Amíg nem láttuk világosan, megmarad-e az alap, mikor áll fel az idén elfogadott környezetvédelmi törvényben előirányzott Környezetvédelmi Tanács, addig korainak tartottam volna a részletes szabályozást” – érvelt Baja Ferenc. Ez az oka annak is, hogy erre az évre nem dolgoztak ki új támogatási irányelveket, a pályázatok az 1994-es feltételekkel folytatódtak. Jövőre mindez bizonyára megváltozik, hiszen a múlt heti kormányülésen eldőlt: az alap megmarad. Az alap létének és tervezett növelésének egyik feltétele, hogy megmaradjon mellette a társadalmi támogatása (új termékdíjak, valamint a környezetvédelmi törvényben előírt környezethasználati díj bevezetését tervezik, feltehetően első lépésben a már ma is létező, de a vízügyi tárcához kerülő vízkészlet-használati járulék, majd új díjként az élővizek szennyvízzel való terhelése címén). Ezt azonban az átláthatatlan pénzosztási elvek s a szerződések körüli titokzatoskodás aligha segíti elő. Ez ideig az egyik legnagyobb állami pénzalap felhasználásának hatékonyságát nem elemezték, sőt a támogatások utóellenőrzése is több éves késéssel valósul meg (az Állami Számvevőszék által az alapnál lefolytatott vizsgálat eredményét szeptember körül hozzák nyilvánosságra). Az 1986 óta pénzt folyósító alap kihelyezéseinek rendeltetésszerű felhasználását is csak 1992-ben kezdték ellenőrizni, így még évekig eltarthat, amíg a „friss” folyósítások ellenőrzéséig eljutnak. Olyan kirívó eset állítólag több nem akad, mint az időközben rt.-vé alakult kökényi Biomed Kft.-é, amely anélkül költötte el a mintegy 60 millió forintos környezetvédelmi támogatást, hogy az ígért veszélyeshulladék-égetőnek legalább a berendezései megérkeztek volna (viszont teherautómosót épített), ám igazán pontos helyzetképe a tárca vezetésének sincs. Sokak szerint nem is lehet, hiszen a jövőre várhatóan már 12-14 milliárd forintra duzzadó alap külön vezető nélküli titkárságán mindössze 3 külső, szerződéses szakértő és „másfél” főállású közhivatalnoki státusban tevékenykedő munkatárs intézi az évi mintegy ezer pályázat ügyeit. SZABÓ GÁBOR
__label__népszavazás 1.00001 __label__politika 0.00299103 __label__mezőgazdaság 0.000414482 __label__pénzügy 1e-05 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__geography__magyarország 1.00001 __label__népszavazás 1.00001 __label__geography__európai@@unió 1e-05 __label__politika 1e-05 __label__geography__usa 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__belpolitika __label__népszavazás geography__magyarország genre__grafikon year__2008 $$$ Részvétel az országos népszavazásokon $$$ Részvétel az országos népszavazásokon 8110081.pdf
__label__oktatás 0.985053 __label__felnőttoktatás 0.637041 __label__szakképzés 0.47659 __label__foglalkoztatás 0.0583558 __label__munkaerőpiac 0.0446909 __label__felsőoktatás 0.0216253 __label__menedzserképzés 0.0203424 __label__átképzés 0.00735583 __label__diákmunka 0.00670285 __label__munkanélküliség 0.00610756 $$$ __label__geography__magyarország 1.00001 __label__oktatás 0.998412 __label__felnőttoktatás 0.705795 __label__foglalkoztatás 0.585111 __label__szakképzés 0.392347 __label__munkaerőpiac 0.160276 __label__nők@@helyzete 0.0534133 __label__menedzserképzés 0.0351548 __label__diákmunka 0.0216253 __label__menedzsment 0.00807199 $$$ __label__felnőttoktatás __label__oktatás __label__szakképzés geography__magyarország genre__cikk genre__keretes year__2015 $$$ Népszerű OKJ-s gazdasági képzések – többségben a nők $$$ Népszerű OKJ-s gazdasági képzések – többségben a nők A legkülönbözőbb életkorokban segítik a szakmai előmenetelt vagy éppen a váltást – szakértők szerint emiatt választja mind több nő az OKJ-s (az országos képzési jegyzékben felsorolt) kurzusokat, közülük is leginkább az átlagon felüli fizetéssel és gyors elhelyezkedéssel kecsegtető pénzügyi-gazdasági tanfolyamokat. „Csak elvétve fordul elő, hogy a munkáltató kifejezett nyomására kezdenek el egy képzést a beosztottak, a pénzügyi-számviteli területen inkább maguk a dolgozók látják be, hogy az előremenetelüknél előny, ha minél több szakmát kitanulnak” – mondja Bársony Csaba, a felnőttképzésre specializálódott Perfekt Zrt. oktatási igazgatója. Szerinte legfeljebb az alacsonyabb szinteken várja el a cégvezetés, hogy például a pénzügyi-számviteli ügyintézők értsenek a bérszámfejtéshez, netán a tb-bevallásokat is el tudják készíteni. A magasabb presztízsű szakmák esetében jellemzően akkor vágnak bele a dolgozók a tanulásba, ha a cégüknél van esélyük ezzel a feljebb lépésre, vagy váltást terveznek. A mérlegképes könyvelői képesítéssel például tehermentesíteni lehet a gazdasági igazgatót, aki így csak aláírja, de nem maga készíti el az éves bevallást, mert átveszik tőle a feladatot – mond példát a szakértő. A szeptemberben életbe lépő jogszabályváltozásokkal az állami szakképzés felé igyekeznek terelni a tanulni vágyókat: már nemcsak az első, de a második szakma kitanulása is ingyenes lesz, igaz, ez utóbbi esti vagy levelező tagozaton. „Mindennek ellenére a fizetős felnőttképzés a maga rugalmasságával, gyakorlatorientáltságával népszerű maradhat” – bizakodik Bársony Csaba, aki szerint legfeljebb az első szakmát sajátítják majd el ezután is az iskolarendszerű képzés keretében, munkavállalóként ugyanis aligha tudnak adott esetben újra hosszú ideig iskolába járni, hogy újabb képesítést szerezzenek. Például ahhoz, hogy valaki pénzügyi-számviteli ügyintéző legyen, iskolarendszerű képzésben két évet kellene eltöltenie, míg a felnőttképzésben ugyanezt egy év alatt megtanulhatja. Bizonyos képesítéseket pedig – például a mérlegképes könyvelőit, illetve az adótanácsadóit – továbbra is csak felnőttképzésben lehet megszerezni. A mérlegképes könyvelői szakképesítésért általában másfél éven át, legalább 320 órában kell tanulni, s a tanfolyam ára a vizsgadíjakkal együtt elérheti a 250 ezer forintot. Speciális az adószakértői, adó-tanácsadói OKJ-s képzés is, amiket szintén nem lehet iskolarendszer keretében elsajátítani. Az effajta kurzusok segítségével kiegészített, komplex pénzügyi-számviteli tudással pedig bruttó 500 ezer forint fölé is feltornászható az elérhető jövedelem – sorolják az előnyeit a munkaerő-közvetítők. A képzőcégek tapasztalatai szerint ahogy emelkedik a képesítés presztízse, úgy jelennek meg a hallgatók közt mind nagy számban a férfiak. „Sokszor motiváltabbak ugyanis a férfiak, ha előrelépésről van szó, de inkább az lehet a tendencia oka, hogy a nők karrierjét erősen befolyásolja a családtervezés” – véli Bársony Csaba, hozzátéve: mindazonáltal az effajta képzések mindegyikénél nagyobb a nők aránya, az érettségi után beiratkozóknál négyszeres, míg a diplomás jelentkezők között ötszörös. Noha érettségi után is sokan választják az OKJ-s képzéseket, a Perfekt 2010–2014 közötti adatokat vizsgáló elemzése szerint 25–34 éves korú nők vesznek részt a képzésekben a legmagasabb arányban. Ez azt mutatja, hogy közülük sokan a felsőfokú tanulmányaikat követően vágnak bele szakképesítés megszerzésébe, meglévő tudásukat kiegészítve, egy-egy szakma gyakorlati ismereteinek elsajátítása céljából. Nem elhanyagolható azoknak a száma sem, akik a gyermekvállalást követően, kisgyermekes anyaként kezdenek OKJ-s képzést, hiszen a tanfolyamok időbeosztása lehetővé teszi a családi teendők megszervezését is, a szakképesítés pedig segíti a visszatérést a munkaerőpiacra. Ezt támasztja alá az a tény is, hogy a 35–44 éves női korosztálynak a második legmagasabb az aránya az OKJ-s képzésekben, több mint 30 százalék. Sokan pedig azért kezdenek el egy-egy újabb szakmát elsajátítani a harmincas éveik második felében, a negyvenes éveik elején, mert egyszerűen szeretnék kipróbálni magukat más területen. Nem elhanyagolható arányban amiatt, hogy eredeti szakmájukban nehezen helyezkednek el.
__label__autóipar 0.99479 __label__járműipar 0.863402 __label__külföldi@@befektetés 0.362979 __label__ipar 0.262852 __label__teherautógyártás 0.0209742 __label__autópiac 0.0203424 __label__tőkekivitel 0.00885735 __label__autó-összeszerelés 0.00670285 __label__autóalkatrész-gyártás 0.00461957 __label__befektetés 0.00408014 $$$ __label__autóipar 0.998142 __label__geography__románia 0.996633 __label__járműipar 0.749097 __label__organization__daewoo 0.685959 __label__külföldi@@befektetés 0.51563 __label__organization__general@@motors 0.256842 __label__ipar 0.156115 __label__organization__dacia 0.0875738 __label__organization__renault 0.0518555 __label__organization__ford 0.0446909 $$$ __label__autóipar __label__járműipar __label__külföldi@@befektetés geography__dél-korea geography__lengyelország geography__románia organization__daewoo organization__gm@@daewoo@@europe genre__cikk year__2003 $$$ DAEWOO-LEÉPÍTÉSEK KELET-EURÓPÁBAN, Autós kalandok $$$ DAEWOO-LEÉPÍTÉSEK KELET-EURÓPÁBAN Autós kalandok Átstrukturálják a két éve csődbe ment, majd az amerikai General Motors tulajdonába került Daewoo autógyár kelet-európai tevékenységét. Az átszervezés a romániai Craiovában működő egykori Oltcit-üzemet érintheti a legérzékenyebben. Ha tartja magát ígéretéhez Erhard L. Spranger, a GM Daewoo Europe igazgatója, akkor a szebb napokat is megélt craiovai Daewoo-gyár 4300 alkalmazottjának nem lesz alkalma jövőre pezsgővel ünnepelni az üzem külföldi tulajdonba kerülésének tizedik évfordulóját. Spranger ugyanis bejelentette: az anyacég, a General Motors (GM) nem tervez további befektetéseket Romániában, de a craiovai üzemet 2005-ig még ellátják alkatrészekkel. A hír hallatán Serban Mihailescu miniszteri rangú koordinációs államtitkár rögvest Dél-Koreába utazott, hogy megpuhítsa a szöuli vezetést (a Daewoo európai tevékenységét koordináló GM Daewoo Europe százszázalékos leányvállalata a GM 42,1, a japán Suzuki 14,9, a Shanghai Automotive Industry Corp. 10 és a Dawoo-nak hitelező bankok 33 százalékos tulajdonában lévő, szöuli székhelyű GM Daewoo Auto and Technology cégnek) és meggyőzze a romániai gyár életképességéről. A romániai és a lengyelországi üzem kimaradt a Daewoo 2001-es csődeljárásából, s nem került az anyacég Daewoo Motort felvásároló GM tulajdonába. Mihailescu azonban nem járt sikerrel, szeptemberi útján mindössze annyit tudott kicsikarni hajthatatlan tárgyalópartnereiből, hogy 90 napon belül végleges választ kap. Így aztán elképzelhető, hogy a - jelenleg a csődbe ment Daewoo hitelező bankjai 51, valamint a román privatizációs ügynökség (APAPS) 49 százalékos tulajdonában lévő - Daewoo Automobile Romania részvénytársaság (DAR) felszámolása keserű karácsonyi meglepetés lesz a bukaresti kormány számára. Pedig 1994-ben a Daewoo azzal a céllal érkezett - a rendszerváltás utáni első komoly beruházóként - Romániába, hogy hosszú távon megveti ott a lábát. Igaz, zöldmezős beruházás helyett inkább az 1976-ban a szocialista állam 64 és a francia Citroën 36 százalékos tulajdonrészével létrehozott craiovai Oltcit-gyárat célozta meg (a francia fél 1991-ben kilépett a közös cégből), elsősorban a képzett munkaerő és a 350 ezer négyzetméter alapterületű üzem miatt. A Daewoo 350 millió dollár alaptőkéjű vegyesvállalatot hozott létre a román állammal, és az évek során a koreaiak összesen 870 millió dollárt fektettek be. Korszerűsítették a gyártósorokat és a festőüzemet, hatékony eladóhálózatot építettek ki, és a helyben gyártott alkatrészek aránya 2000-re elérte a 80 százalékot (az üzem kapacitása évi 200 ezer autó és 300 ezer motor gyártását teszi lehetővé). Mindehhez persze jól jött a kormány - az importőr konkurencia által csak Daewoo-törvényként emlegetett - határozata, amely hét évre vámmentességet biztosított a bevitt gépekre, alapanyagokra, festékekre, segédeszközökre, öt évre pedig elengedte a nyereségadót és engedélyezte egy úgynevezett vámmentes autókontingens importját is. A DAR-ban először a - Magyarországon Nexiaként ismert - Cielo modellt kezdték gyártani, majd az Espero és a Tico következett, 1999-től pedig a Matiz, a Nubira és a Leganza. A statisztikák szerint a Daewoo 1995-2002 között összesen 120 ezer gépkocsit adott el Romániában, piaci részesedése két éve 18 százalék volt. Mára a részesedés 12 százalékra szűkült, miután a francia Renault megvette a Daciát, és piacra dobta az 5 ezer eurós, Clio motorral és sebváltóval szerelt Dacia Novát. A Daewoo eladásai Romániában két éve kezdtek esni: 2000-ben még 7200 autót, 2001-ben 6648-at, tavaly pedig már csak 4600-at adtak el, s az idén várhatóan csupán 3 ezer talál gazdára. Az export viszont jobban ment, 2001-ben például 3664 Matizt szállítottak csak Magyarországra, 2400 Cielót Venezuelába, és a kínai piac is felvett 2800 autót. A márkakereskedők szerint jövőre könnyen megtörténhet, hogy Romániában egyszerre árusítják a Chevrolet Nubirát és a Daewoo Nubirát, miután a GM valószínűleg Chevrolet márkanevet aggat majd az új kocsikra. A sok vihart megélt lengyelországi Daewoo-FSO üzem sorsa is bizonytalan. Az egykor nagy Polskikat, később Polonézeket készítő üzem 1995-ben került a Daewoo többségi tulajdonába, az 1,1 milliárd dolláros ügylet máig a térség egyik legnagyobb külföldi beruházása. Az egymilliárd dollárnyi adóssághegy alatt nyögő cég azonban jó ideje a csőd szélén táncol, a napokban jelentették be, hogy csak úgy menekülhet meg a bezárástól, ha 3 ezer alkalmazottjának a felét elküldi. A 90 százalékban a Daewoo, 10 százalékban a lengyel állam tulajdonában lévő üzem ugyan jelentős adókedvezményeket kapott, ám a vállalt beruházások elmaradtak, ezért a minap született megállapodás értelmében tőkeemelést hajtanak végre, melynek keretében a Daewoo mintegy 10 százaléknyi részvényhányadot átenged az államnak. Mivel a Daewooval kötött gyártási megállapodás 2004-ben lejár, a varsói kormány legalább azt szeretné elérni, hogy 2007-ig folytatódjon a Matiz és a Lanos modellek gyártása. Eközben a kormány stratégiai befektetőt keres a Varsó melletti üzem számára; a legtöbbet az év eleje óta komolyan érdeklődő brit MG Rovert emlegetik esélyesként. A Rover olcsó gyártási helyszínt keres Európában a jövő novemberben piacra szánt CityRover városi kisautója számára. A CityRover a brit cég indiai partnere, a Tata Motors által gyártott Indica modellre épülne. A hírek szerint könnyen lehet, hogy a 25 százalék megvásárlását tervező Rover mellett a Tata is beszáll a Daewoo-FSO megvételébe. Az indiai nagyvállalat egyébként szemet vetett a Daewoo egyik dél-koreai haszongépjárműgyárára is. Felmerült ugyanakkor a szintén Daewoo-tulajdonú ukrajnai ZAZ-üzem bevonása az üzletbe, ennek részleteiről azonban egyelőre nem szivárogtak ki hírek. Mint ahogy kérdéses a szintén pénzügyi gondokkal küszködő, 1992-ben Üzbegisztánban létrehozott, elvben évi 120 ezer autó gyártására képes, de csak néhány tízezret előállító Uz-Daewoo Auto-gyár sorsa is.
__label__légszennyezés 1.00001 __label__környezetszennyezés 1.00001 __label__természetvédelem 0.355785 __label__környezetvédelem 0.00264167 __label__történelem 1e-05 __label__társadalom 1e-05 __label__pénzügy 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__légszennyezés 1.00001 __label__környezetszennyezés 1.00001 __label__környezetvédelem 0.997827 __label__geography__nagy-britannia 0.985506 __label__természetvédelem 0.144159 __label__person__james 0.00913564 __label__geography__európai@@unió 1e-05 __label__külpolitika 1e-05 __label__organization__täglich@@alles 1e-05 __label__person__falk 1e-05 $$$ __label__környezetszennyezés __label__légi@@közlekedés __label__légszennyezés genre__grafikon year__2012 $$$ A világ polgári repülőgépeinek szén-dioxid-kibocsátása $$$ A világ polgári repülőgépeinek szén-dioxid-kibocsátása 12090771.pdf
__label__mezőgazdaság 0.00832578 __label__környezetvédelem 0.00574025 __label__szennyvíztisztítás 0.000814086 __label__erdőgazdálkodás 0.000697851 __label__építőanyagipar 0.000366971 __label__légszennyezés 0.000366971 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 $$$ __label__környezetvédelem 0.00782589 __label__város 0.00713143 __label__légszennyezés 0.00308537 __label__geography__olaszország 0.00155876 __label__geography__szingapúr 0.00133502 __label__geography__gyömrő 0.00117951 __label__geography__genf 0.0010105 __label__környezetszennyezés 0.000921051 __label__számítógépipar 0.000865901 __label__geography__brazília 0.000676702 $$$ __label__környezetbarát@@termék __label__környezetvédelem __label__légszennyezés geography__németország genre__hír year__2017 $$$ LÉGTISZTÍTÁS MOHÁVAL, Fák nélkül erdő $$$ LÉGTISZTÍTÁS MOHÁVAL Fák nélkül erdő Egyetlen City Tree 275 igazi fa feladatát látja el – állítja a gyártó, a Green City Solutions berlini startup cég. A nemzetközi terméknévben szereplő „városi fa” valójában moha: a fejlesztők szerint ez a növény tisztítja a leghatékonyabban a városi levegőt. A 4 méter magas fémkeretben 1600 virágládányi moha kap helyet. Öntözésükhöz számítógép méri az esővizet és adagolja a vezetékes vizet. Németországban és külföldön már 13 városban áll City Tree, idénre további tíz város rendelt belőle. Darabja 25 ezer euró, de ez – még a fenntartást, ápolást is beleértve – olcsóbb, mint a hasonló légtisztító hatású kiserdők. A kiadás részben meg is térülhet: az acélkeretek reklámképernyőket és a városüzemeltetőknek adatokat szolgáltató érzékelőket is magukban foglalnak.
__label__belpolitika 1.00001 __label__jog 0.00610756 __label__kormány 0.000949944 __label__társadalom 1e-05 __label__kultúra 1e-05 __label__pénzügy 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__jog 0.0656148 __label__organization__eötvös@@károly@@intézet 0.00142036 __label__belpolitika 0.000697851 __label__geography__európai@@unió 1e-05 __label__külpolitika 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 __label__person__kassai@@viktor 1e-05 $$$ __label__belpolitika __label__társadalom geography__magyarország genre__grafikon genre__keretes year__2010 $$$ HVG–EKINT jogállamiság-index, 2010. június–október $$$ HVG–EKINT jogállamiság-index, 2010. június–október 10400252.pdf
__label__belpolitika 1.00001 __label__gazdaság 0.874087 __label__elnökválasztás 0.679189 __label__pénzügy 0.651365 __label__politika 0.453272 __label__köztársasági@@elnök 0.0583558 __label__gazdasági@@válság 0.0159164 __label__kormányválság 0.0128312 __label__államszervezet 0.00523013 __label__országgyűlési@@választás 0.00461957 $$$ __label__belpolitika 1.00001 __label__geography__portugália 0.998142 __label__gazdaság 0.914911 __label__pénzügy 0.822199 __label__köztársasági@@elnök 0.531219 __label__elnökválasztás 0.414909 __label__person__josé 0.0980893 __label__geography__brazília 0.0875738 __label__politika 0.0550153 __label__országgyűlés 0.0488678 $$$ __label__belpolitika __label__elnökválasztás geography__portugália person__cavaco@@silva person__anibal genre__cikk author__muharay@@katalin year__2011 $$$ Válság és elnökkeresés Lisszabonban, Biztos, ami ismert $$$ Válság és elnökkeresés Lisszabonban Biztos, ami ismert Az államcsőd árnyékában választanak államfőt Portugáliában. Valószínűleg marad a konzervatív elnök, így tovább nő a feszültség közte és a kormányzó szocialisták között. Nem akarnak kockáztatni a bizonytalan jövő előtt álló és az életszínvonaluk esetleges romlásával számoló választók a nehéz gazdasági helyzetben lévő Portugáliában, ezért az ismeretlen helyett inkább az ismertre szavaznak. Legalábbis a közvélemény-kutatások azt jelzik, hogy a jelenlegi államfő, a konzervatív Aníbal Cavaco Silva a szavazatok 60 százalékával már az első fordulóban megszerzi a győzelmet a vasárnapi elnökválasztáson. A kormányzó szocialisták (PS) így aztán csak ímmel-ámmal támogatják saját jelöltjüket, Manuel Alegrét. A kampány ennek ellenére sem bizonyult könnyű sétának a második elnöki mandátumára készülő Cavaco Silvának. Már csak azért sem, mert a másik öt jelölt elsősorban rajta keresett támadási felületet, ráadásul hivatalban lévő elnökként a kampányban elhangzott kijelentései különleges súlyt kaptak a pénzügyi szempontból a szakadék szélén álló országban. Cavaco Silva előszeretettel hangoztatja, hogy a nehéz helyzetben lévő Portugáliának olyan, a gazdaságban és a nemzetközi politikában is tapasztalt államfőre van szüksége, mint ő – arról keveset beszél, hogy az ország az ő első elnöki mandátuma idején került ebbe a helyzetbe. Igaz, ez nem elsősorban az ő sara, a köztársasági elnöknek Portugáliában kevés eszköze van a napi politika befolyásolására. Egyetlen bevethető fegyvere, hogy lemondathatja a kormányt, és idő előtti választásokat ír ki. Cavaco Silva egyetlen szóba jöhető ellenfele, a szocialisták és a – kormánypolitikát amúgy hevesen ellenző – radikális Baloldali Blokk (BE) által támogatott Alegre 25 százaléknyi szavazatra számíthat (a többiek várhatóan 2–6 százalékot kapnak). A PS baloldali szárnyát képviselő Alegre másodszor pályázik e tisztségre, igaz, korábban függetlenként indult. A szocialisták ezúttal is megkésve, és, úgy tűnik, szinte kényszerből, jobb jelölt híján álltak Alegre mögé, akinek megválasztásában nem is igazán érdekeltek. Ő ugyanis államfőként több fejfájást okozhat a mindinkább jobbra tolódó szocialistáknak, mint a közgazdász Cavaco Silva, a jobboldali Szociáldemokrata Párt (PSD) volt kormányfője. A hat éve kormányzó szocialista José Sócrates és Cavaco között a főbb politikai és gazdasági kérdésekben nincsenek jelentős ellentétek, az együttműködés különösebb zavarok nélkül működik. Az államfő – elvei ellenére – még a szocialisták által kezdeményezett, a homoszexuálisok házasodását lehetővé tevő törvényt is aláírta, azt is vállalva, hogy emiatt a jobboldali hívek egy része elfordult tőle. Könnyen véget érhet azonban az eddigi stratégiai együttműködés. A kampány kezdete egybeesett a Portugáliára háruló erős külföldi nyomással, hogy az esetleges államcsőd elkerülése végett Lisszabon igényeljen minél előbb nemzetközi pénzügyi mentőcsomagot. Bár Sócrates bejelentése, hogy a költségvetési hiány alatta marad a GDP-hez viszonyított tervezett 7,3 százaléknak, és az ország képes finanszírozni a hazai össztermék immár 83 százalékának megfelelő adósságot, valamint a múlt héten sikeresen lezajlott államkötvény-értékesítés egyelőre elhárította a közvetlen válság fenyegető árnyékát, szakemberek ezt csak időnyerésnek tekintik. Erre utalt Cavaco Silva is, amikor kijelentette, hogy „nem lehet kizárni a súlyos, nemcsak gazdasági és társadalmi, hanem politikai válság lehetőségét”. Elemzők szerint ezzel már az esetleges későbbi közbelépésnek készítette elő a terepet. Az államfő nem győzi ugyan hangsúlyozni, hogy a parlament feloszlatására csak rendkívüli helyzetben kerülhet sor, ez könnyen előállhat, ha az ország valóban nemzetközi segítségre szorul. Pedro Passos Coelho PSD-elnök már ki is jelentette, hogy az IMF esetleges beavatkozásának előrehozott választásokat kell maga után vonnia, mivel az országot válságba sodró szocialisták alkalmatlanok a kivezető út megmutatására. A hatalomba hosszú idő után visszatérni készülő konzervatívok várhatóan nem hagyják, hogy a Sócrates-kabinet túlélje az idei évet. Ehhez akkor is vannak eszközeik, ha Portugália egyelőre megússza a válságot, elég például, ha szavazataikkal nem segítik ki a kisebbségben kormányzó Sócratest a 2012-es büdzsé elfogadásakor. A politikai krízis emlegetése kiváltotta az államfőt eddig nemigen bíráló PS ellenreakcióit. Francisco Assis frakcióvezető szerint az államfő nyilatkozatai nem segítik a stabilitást, és az országnak nincs szüksége a kormányzati tevékenység ellensúlyozására. Sócrates sem hagyta szó nélkül Cavaco Silva nyilatkozatait, mondván, „az államfőnek elnöki, nem pedig kormányzati szerepet kell betöltenie”. A fő veszély elemzők szerint, hogy a politikai feszültség kiéleződése további bizalmatlanságot kelt Portugália iránt külföldön, amit pedig az államfő és a kormány is szeretne elkerülni. MUHARAY KATALIN / LISSZABON
__label__szeszipar 0.637041 __label__város 0.033096 __label__vadászat 0.028446 __label__gasztronómia 0.0159164 __label__borászat 0.0149671 __label__márka 0.0145136 __label__természetvédelem 0.0100236 __label__erdőgazdálkodás 0.00858749 __label__vendéglátóipar 0.00447838 __label__csomagolóanyag 0.00383448 $$$ __label__szeszipar 0.52343 __label__vadászat 0.0302246 __label__állattartás 0.0169249 __label__erdőgazdálkodás 0.0159164 __label__geography__usa 0.00592107 __label__természetvédelem 0.00461957 __label__lóverseny 0.0043415 __label__város 0.00395541 __label__gasztronómia 0.00383448 __label__vendéglátóipar 0.0036036 $$$ __label__márka __label__szeszipar genre__cikk genre__keretes year__2017 $$$ Madarak és macskák $$$ Madarak és macskák A különböző whiskey-márkákat általában a lepárló földrajzi elhelyezkedése, a tulajdonos neve vagy egy állat, főként madár után nevezték el. Az utóbbi talán arra emlékeztet, hogy az ivászat a madarakéhoz hasonló szabad szárnyalás érzetét kölcsönözheti. Vagy a főzőmesterek vadászok, esetleg ornitológusok is voltak. A prémium kategóriájú kentuckyi bourbon Wild Turkey (Vadpulyka) 1940-ben például azért kapta a nevét, mert tulajdonosa egy vadászatra kóstolót vitt belőle, és igencsak ízlett mindenkinek. Bár állítólag azt a hegyet is így hívták, ahol a lepárlót 1869-ben alapították. A The Famous Grouse (A Híres Nyírfajd) skót whisky tulajdonosai a XIX. században ikonikus nevet kerestek, és mivel a viktoriánus korban is imádtak vadászni és inni, a scotch a vadászházak kedvenc tartozékává vált. A Redbreast (Vörösbegy) ír whiskey a Gilbeys Wines & Spirits és a Jameson együttműködésének eredménye, és mivel az előbbi cég elnöke madárrajongó volt, a név 1912-ben felkerült a palack címkéjére. A lepárlókhoz tartozó másik kedvelt állat a macska, de jóval praktikusabb okok miatt. Hiszen ahol gabonát tároltak, ott megjelent az egér és a patkány is, levadászásuk a macska feladata volt. Majdnem olyan tisztelet övezte őket, mint az ókori Egyiptomban. Bár manapság a technológiák fejlődése révén csökkent az egérveszély, a cicákat még mindig szívesen látják a lepárlók környékén. A skóciai Perthshire-ben lévő Glenturret lepárló előtt ott áll Towser, az Egerész szobra, aki állítólag Guinness-rekorder egérfogásban: 28 899 cincogó szárad a lelkén. A 24 évig élő, hosszú szőrű, teknőctarka Towserről a lepárló az idén whiskymárkát is elnevezett.