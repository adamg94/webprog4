__label__adó 1.00001 __label__pénzügy 0.0953595 __label__cégek@@adózása 0.0488678 __label__jövedelemadó 0.0488678 __label__társadalombiztosítási@@járulék 0.0446909 __label__jövedéki@@termékek 0.0408557 __label__illeték 0.0396488 __label__forgalmi@@adó 0.0396488 __label__adókedvezmény 0.0373369 __label__végkielégítés 0.0179962 $$$ __label__geography__magyarország 1.00001 __label__adó 1.00001 __label__pénzügy 0.22271 __label__illeték 0.182436 __label__társadalombiztosítási@@járulék 0.0236995 __label__organization__magyar@@könyvelők@@országos@@egyesülete 0.00649827 __label__országgyűlési@@ülésnap 0.00556492 __label__jövedelemadó 0.00556492 __label__organization__pénzügyminisztérium 0.00539494 __label__adókedvezmény 0.00523013 $$$ __label__adó __label__gazdaság geography__magyarország genre__hír year__2001 $$$ Csökken a repiadó $$$ Csökken a repiadó Az éves bevétel 0,5 százalékáig, legfeljebb azonban évi 2,5 millió forintig - a januártól érvényes szabályokkal ellentétben - nem kell 44 százalékos személyi jövedelemadót és 11 százalékos egészségügyi hozzájárulást fizetni a reprezentációs költségek, azaz a vendéglátás és az ahhoz kapcsolódó szolgáltatások után - így döntött a pénzügyi törvényeket módosító csomag múlt heti részszavazásakor a parlament. A gazdálkodó szervezetek mellett a költségvetési intézményekre is kiterjedő új szabályok a törvény kihirdetését követő 45. napon lépnek hatályba, de január 1-jéig visszamenőleg is alkalmazhatók, ebben az esetben a már befizetett terhek később esedékes kötelezettségek teljesítéseként beszámíthatók. Az érintetteknek nem kell arányosítaniuk az éves bevételt és ehhez igazítva csökkenteni a tehermentes repiköltséget akkor sem, ha a jogszabály hatálybalépésének napjától alkalmazzák az új előírásokat. Enyhülnek az üzleti ajándék terhei is: a cégeknél foglalkoztatottanként 1500 forint erejéig adó- és járulékmentes az ajándék, de csak akkor, ha értéke nem haladja meg a 10 ezer forintot.
__label__internet 0.239359 __label__terrorizmus 0.00691384 __label__informatika 0.00338661 __label__mobiltelefon 0.00248262 __label__marketing 0.00160785 __label__bűnüldözés 0.00107496 __label__biztonságpolitika 0.000921051 __label__távközlés 0.000865901 __label__irodalom 0.000814086 __label__reklám 0.000617076 $$$ __label__geography__magyarország 0.969795 __label__internet 0.00858749 __label__person__petri@@györgy 0.00199777 __label__person__schily 0.00182021 __label__üzleti@@titok 0.00165848 __label__marketing 0.00160785 __label__organization__iwiw@@szolgáltató@@kft. 0.00160785 __label__fiatalok 0.00142036 __label__person__otto 0.00142036 __label__organization__holmi 0.00129431 $$$ __label__internet __label__kultúra __label__társadalom organization__iwiw@@szolgáltató@@kft. genre__cikk genre__keretes author__gerlóczy@@ferenc year__2007 $$$ Ismeretlen ismerősök $$$ Ismeretlen ismerősök Hirtelen megugrott a 2002 áprilisában indult, 2005-ben iwiw néven megújult közösségi portál ismertsége, amióta a T-Online megvásárolta. Egyre több egykori osztály- és katonatárs, távoli rokon, exkolléga keresi és találja meg egymást a rendszerben, amelyben, ha olykor feltűntek is álnevek mögé bújó emberek (köztük ál-Gyurcsány és ál-Orbán is), az ilyesmiből nem lett trend. Legalábbis mostanáig. Néhány hónapja ugyanis olyan „ismerősök” is tömegével bukkannak fel az iwiw-en, mint Ady Endre, Miles Davis, Rajneesh jógi, Csáth Géza, Kosztolányi Dezső, Mihail Bulgakov, Sigmund Freud, Jacques Derrida, Albert Einstein vagy éppen Mátyás király, akikre bizonyára sokan szívesen rákattintanak, hiszen - ha nem is személyesen - valóban ismerik őket. A legújabb, akár bizarrnak is mondható jelenség azonban nem a híres emberek gyakori előfordulása, még csak nem is a zenekarok, vendéglők vagy antikváriumok ismerősként való feltűnése, hanem az olyan, eleve tömeges, nem pedig személyes ismeretségi körre pályázó iwiwezők jelentkezése, mint a Normális Emberek Társasága. A NET április 7-én regisztrált a rendszerbe, s egy hónap alatt 13 462 ismerősre tett szert. Ilyesfajta szerzet a Mecénás is, jelenleg 12 985 iwiw-ismerőssel, vagy éppen a „Föld bolygó”. Mindez az esetek túlnyomó részében bizonyára csak puszta játék a virtuális valóságban. Ám elgondolkodtató, hogy ezek a „személyek” lényegesen nagyobb ismeretségi kört tudnak felmutatni, mint amekkora Demszky Gábor vagy Fodor Gábor - állítólag nemzetbiztonsági kockázatot jelentő - baráti köre, s minél nagyobb egy adatbázis, adathalászatra annál alkalmasabb. Megjegyzendő, hogy egymás e-mail címét az iwiw-en csak az ismerősök láthatják. GERLÓCZY FERENC
__label__közlekedés 0.152042 __label__szabálysértés 0.0433758 __label__közúti@@közlekedés 0.0120638 __label__autótartás 0.0109969 __label__jogosítvány 0.00670285 __label__személyi@@okmányok 0.00299103 __label__közúti@@baleset 0.00248262 __label__autólopás 0.00142036 __label__autókölcsönzés 0.00129431 __label__autópiac 0.00129431 $$$ __label__geography__magyarország 1.00001 __label__közlekedés 0.0695518 __label__szabálysértés 0.0583558 __label__autótartás 0.00735583 __label__közúti@@közlekedés 0.0062999 __label__jogosítvány 0.00523013 __label__autóállomány 0.00408014 __label__autólopás 0.00264167 __label__munkajog 0.00142036 __label__organization__budapesti@@műszaki@@és@@gazdaságtudományi@@egyetem 0.00117951 $$$ __label__autótartás __label__jogosítvány __label__közlekedés __label__közúti@@közlekedés __label__személyi@@okmányok geography__magyarország genre__cikk genre__keretes year__1997 $$$ Tanulóvezetők $$$ Tanulóvezetők Megrohamozták az autósiskolákat az elmúlt hetekben a gépjármű-vezetői engedélyt szerezni kívánók. Az ok a próbajogosítvány 1998. január 1-jei bevezetése, pontosabban az erről rendelkező jogszabály egyik bekezdése, miszerint „a kezdő vezetői engedélyre és azok jogosítottjaira vonatkozó rendelkezések nem vonatkoznak azokra a személyekre, akik e rendelet hatálybalépéséig járművezető-képző tanfolyamra már bejelentkeztek, és a képző szervvel írásban szerződést kötöttek”. Így aztán érthető a „képző szervek” engedékenysége is; némely autósiskola állítólag anélkül is hajlandó regisztrálni majdani tanulóit, hogy azok előleget vagy részletet fizetnének. A próbajogosítvány, vagyis a kezdő vezetői engedély ugyanakkor nem különleges dokumentum, mindössze egy bejegyzés, amely két év után automatikusan érvényét veszíti, illetve kérésre a rendőrkapitányság törli a jogsiból. Feltéve persze, hogy a friss autós két év alatt nem követ-e el jogerősen megállapított közlekedési bűncselekményt, illetve szabálysértés miatt nem vonták be az engedélyét. Ilyenkor ugyanis a próbaidő egy évvel meghosszabbodik, amibe azonban a jogosítványbevonás időtartama nem számít bele. A próbaidő meghosszabbítása ugyanakkor csak kétszer lehetséges; harmadszorra a notórius szabálysértő „mazsolát” új vizsgára kötelezik. A próbajogosítvány ugyanakkor néhány másféle korlátozást is jelent; az ilyen A típusú – vagyis motorkerékpárra szóló – okmánnyal rendelkező kezdők például két évig nem szállíthatnak utast, a B, C, D kategóriás autóvezetők pedig nem vontathatnak pótkocsit. Ez utóbbi alól azonban a jogszabály szerint kivételt képeznek azon járművek, amelyek fegyveres erők kezelésében vannak.
__label__ingatlan 0.962683 __label__környezetvédelem 0.901931 __label__építési@@engedély 0.577505 __label__természetvédelem 0.392347 __label__társadalmi@@szervezet 0.100889 __label__műemlékvédelem 0.0716012 __label__világörökség 0.0362301 __label__építőipar 0.0293222 __label__városépítészet 0.0174525 __label__műemlék 0.0154346 $$$ __label__geography__magyarország 1.00001 __label__ingatlan 0.997827 __label__geography__budapest 0.994099 __label__környezetvédelem 0.943358 __label__természetvédelem 0.637041 __label__építési@@engedély 0.44554 __label__társadalmi@@szervezet 0.182436 __label__organization__citadella@@4-u@@kft. 0.0534133 __label__geography__ii.@@kerület 0.0373369 __label__geography__vi.@@kerület 0.0341104 $$$ __label__jog __label__környezetvédelem __label__társadalmi@@szervezet geography__budapest geography__budapest geography__ii.@@kerület geography__magyarország organization__budapest@@világörökségéért@@alapítvány organization__hotel@@rózsadomb@@rt. organization__pro-hill@@kft. genre__cikk author__pálmai@@erika year__2006 $$$ KITERJESZTETT CIVILJOGOK, Örökségi per $$$ KITERJESZTETT CIVILJOGOK Örökségi per A környezetvédő civil szervezeteknek van beleszólásuk a feladatkörüket érintő hatósági ügyekbe - mondta ki precedensértékű döntésében a Fővárosi Bíróság hétfőn. A Budapest Világörökségéért Alapítvány így újabb muníciót kapott az egykori SZOT-szálló átépítése elleni harcában. Még hosszú ideig csúfítja az egykori SZOT-szálló maradványa a rózsadombi látképet. A Kunos Péter egykori Agrobank-vezér résztulajdonában álló Pro-Hill Ingatlanfejlesztő és Vagyonkezelő Kft.-nek (P-H) luxuslakások építésére kiadott módosított építési engedélye ügyében ugyanis a Fővárosi Bíróság (FB) előírta, új eljárásban, érdemben kell elbírálni az építkezést megakadályozni szándékozó Budapest Világörökségéért Alapítvány (BVA) fellebbezését. Ezt ugyanis korábban érdemi vizsgálat nélkül utasította el a II. kerületi önkormányzat, valamint a Fővárosi Közigazgatási Hivatal (FKH) is. Indoklásuk szerint az alapítványnak semmi beleszólása sincs az ügybe, az építkezés területe nem a világörökség része, s a szervezet nem az építkezés által érintett lakóközösségtől kapott felhatalmazást az ügy képviseletére. Az FB hétfői precedensértékű ítéletében viszont a BVA érvelését fogadta el: kimondta, ügyfélnek kell tekinteni a civil szervezetet, így van beleszólása az építési engedélyeztetési eljárásba. A 2000-ben bejegyzett BVA - amelynek célja Budapest világörökséggé nyilvánított épületeinek és területeinek védelme - egyelőre sikerrel fúrta meg a több mint 10 milliárd forintos beruházást. A már 15 éve lelakatolt, évekig jogvitákkal terhelt Vérhalom utcai ingatlan 2004 augusztusában került a P-H Kft. tulajdonába, s elképzeléseik szerint - amelyek a mostani jogvitát is kiváltották - az eredetileg tervezett apartmanszálló helyett összesen 93 luxuslakást alakítanának ki, amelyeket 2 millió forintos négyzetméteráron kínálnának (HVG, 2005. április 9.). A beruházók terveikhez feltételekkel ugyan, de megkapták a Kulturális Örökségvédelmi Hivatal hozzájárulását is, s a leendő épületről a budapestiek véleményét is kikérték. A terv azonban a BVA szerint két és fél emelet ráépítését jelentené az eredetileg is túlzott méretű, a városképet zavaró épületre. Ráadásul történne mindez az UNESCO-védettségű világörökségi rész (a Duna mindkét partjának panorámája a Margit híd és a Gellérthegy között) közvetlen szomszédságában. A beruházás így a világörökséget veszélyezteti, s a történtek nyomán akár Budapest világörökségi státusa is veszélybe kerülhet - érveltek a civilek. Ilyen alapon egy csepeli építkezést is perelhetnének - vágott vissza a közigazgatási hivatal jogtanácsosa, ám hiábavalónak bizonyult az okfejtése is, miszerint beláthatatlan következményekkel járna, ha a civil szervezet szinte minden budapesti építkezésbe beleszólhatna. Az FB azonban azzal értett egyet, hogy az alapítvány ügyfélnek tekintendő. A BVA-nak azért van köze az építkezéshez, mert a világörökség védelmére szakosodott, és tartós közérdekű célra létesült. A bíróság álláspontja szerint nem vitatható - s az ügyféli minőséget erősíti -, hogy az ügy érinti a BVA jogos érdekét, miután a terület - bár nem része a világörökségnek, és nem is határos azzal, de - a védett résszel együtt látszik. (Ezt egyébként korábban a Fővárosi Ítélőtábla is elfogadta, miután a városkép sérelmével indokolta az építési engedély felfüggesztéséről szóló jogerős döntését.) Magyarország nemzetközi szerződésben vállalt kötelezettséget a terület védelmére - szögezte le a bíróság. A BVA sikerrel hivatkozott egy még 1998-ban, Aarhusban aláírt egyezményre is, amit 2001-ben kihirdettek Magyarországon is. Az egyezmény szerint „a nyilvánosságnak hozzá kell férnie az információhoz, meg kell kapnia a lehetőséget a döntéshozatalban való részvételre és a hozzáférést az igazságszolgáltatáshoz a környezetvédelmi ügyekben”. Az alapítvány ügyféli minőségét egy európai uniós irányelv s az Európai Bíróság gyakorlata is megerősíti. Mindezek alapján jutott arra a következtetésre Miskolczy Ambrusné bíró, hogy megalapozatlanul zárták ki a közigazgatási eljárásból a civil szervezetet. Ezzel újabb muníciót kaphatnak a zöld szervezetek, amelyek már számos nagyberuházás ellen léptek fel több-kevesebb sikerrel. Az M0-s útgyűrű például tíz éve nem készül el egyebek mellett a környezetvédő szervezetek és a hatóságok háborúskodása miatt (HVG, 2006. február 11.). A margitszigeti sportuszoda bővítését viszont például nem sikerült megakadályozni. Arról, hogy mi legyen a rózsadombi építkezéssel, újra az FKH-nak kell döntenie, a munkák azonban addig biztosan nem folytatódnak, amíg jogerős építési engedélyt nem kap az építtető. A kft egyébként korábban azt is kilátásba helyzete, hogy a késlekedés miatti kárát az alapítvánnyal fizetteti meg. Ennek a vitának az eredménye tényleg megmutathatja: milyen messzire mehetnek el a zöldek. PÁLMAI ERIKA
__label__politika 1.00001 __label__arab-izraeli@@konfliktus 0.991694 __label__terrorizmus 0.880807 __label__polgárháború 0.808077 __label__háború 0.0362301 __label__emberrablás 0.00539494 __label__belpolitika 0.00491541 __label__fegyveres@@konfliktus 0.00349342 __label__merénylet 0.00308537 __label__katonai@@beavatkozás 0.00248262 $$$ __label__organization__hamász 1.00001 __label__politika 1.00001 __label__geography__palesztina 0.998643 __label__organization__fatah 0.992433 __label__geography__gáza 0.982568 __label__terrorizmus 0.928419 __label__arab-izraeli@@konfliktus 0.901931 __label__polgárháború 0.115971 __label__geography__libanon 0.0433758 __label__geography__kolumbia 0.0197291 $$$ __label__arab-izraeli@@konfliktus __label__belpolitika __label__politika geography__gáza geography__izrael geography__palesztina organization__fatah organization__hamász genre__hír year__2008 $$$ Palesztin bosszúrazziák $$$ Palesztin bosszúrazziák Közel kétszáz Fatah-aktivistát tartóztattak le a múlt péntektől vasárnapig a Hamász vezette Gázai övezetben. Bár lapzártánkig a felét elengedték, ez volt az eddigi legnagyobb támadás a Fatah ellen azóta, hogy a Hamász jó egy évvel ezelőtt fegyveres puccsal átvette a hatalmat a tengerparti sávban. A Hamász elfoglalta a Mahmúd Abbász elnökhöz közel álló WAFA hírügynökség gázai irodáját, ahol számítógépeket foglalt le. A razziák azután kezdődtek, hogy egy gázai robbantásban meghalt a Hamász fegyveres szárnyának öt tagja és egy kislány. Temetésükön gázaiak ezrei követeltek megtorlást a Fatahhal szemben. A merénylettel – amely 24 órán belül a harmadik volt – a Hamász a Fatahot vádolta. Válaszul a gázai akciókra, az Abbász-kormány által irányított Ciszjordániában több mint ötven Hamász-aktivistát tartóztattak le. Az elnök biztonsági erőinek akciói kiterjedtek Nábluszra, Dzsenínre és Tulkaremre. Izraeli katonák a szintén ciszjordániai Hebronban megölték a Hamász egyik vezetőjét, ezért az iszlamista mozgalom fegyveres szárnya „gyors és fájdalmas” bosszút ígért. Egyiptom közvetítésével júniusban tűzszünet kezdődött a Hamász és Izrael között, de a fegyvernyugvás nem vonatkozott Ciszjordániára.
__label__politika 0.0373369 __label__bűnözés 0.0236995 __label__fasizmus 0.0216253 __label__rasszizmus 0.0124417 __label__holokauszt 0.00574025 __label__idegengyűlölet 0.00491541 __label__társadalmi@@szervezet 0.00349342 __label__zsarolás 0.00256091 __label__nacionalizmus 0.00206074 __label__rongálás 0.00193673 $$$ __label__geography__magyarország 0.997827 __label__geography__ausztria 0.637041 __label__rasszizmus 0.061886 __label__organization__jobbik@@magyarországért@@mozgalom 0.0244331 __label__idegengyűlölet 0.0197291 __label__politika 0.0140736 __label__fasizmus 0.0113418 __label__kiadatás 0.00942259 __label__organization__kurucinfo.hu 0.00691384 __label__antiszemitizmus 0.00523013 $$$ __label__fasizmus __label__idegengyűlölet __label__kiutasítás __label__politika __label__rasszizmus geography__ausztria geography__magyarország person__honsik person__gerd person__mahler person__horst genre__cikk author__riba@@istván year__2017 $$$ | HOLOKAUSZTTAGADÓK | SOPRONI FÉSZEK | SZÉLSŐJOBB |, Bújt az üldöző $$$ | HOLOKAUSZTTAGADÓK | SOPRONI FÉSZEK | SZÉLSŐJOBB | Bújt az üldöző Nem a minap letartóztatott Horst Mahler az egyetlen európai szélsőjobboldali, aki Magyarországot választotta lakhelyének. A HVG mást is talált Sopronban. Bár a magyar rendőrség a napokban Sopronban letartóztatta Horst Mahler német holokauszttagadót, a HVG információi szerint van olyan európai szélsőjobboldali, aki nyugodtan éldegélhet a nyugat-magyarországi városban. Az ottani Lehár utcában vett ugyanis magának házat 2016-ban az európai „top ten” holokauszttagadó közé tartozó Gerd Honsik, aki Mahlerrel már csak az azonos érdeklődési körük miatt is kapcsolatban állt. Az 1941-ben Bécsben született Honsiknak hosszú szélsőjobbos múltja van. Mint egyik interjújában elmondta, náci nézetei családi hátteréből is következnek, nagybátyja volt ugyanis az egyik megsemmisítőtábor parancsnoka, Amon Göth. (Róla mintázta Steven Spielberg a Schindler listája című film egyik negatív főszereplőjét.) Miután terrorcselekményeket hajtott végre Dél-Tirol Ausztriához csatolásáért küzdve, börtönbe került. Szabadulása után, 1967-ben részt vett a Nemzeti Demokrata Párt megalapításában. 1976-ban másfél évre újra börtön várt rá, majd holokauszttagadásért 1992-ben indítottak ellene eljárást. A börtön elől ekkor Spanyolországba menekült, ahol sokáig háborítatlanul élt és adta ki műveit. A spanyolok aztán az EU-ban bevezetett közös európai elfogatóparancs miatt 2007-ben Malagában letartóztatták, és kiadták az osztrákoknak. Az osztrák bíróság több vádpontban bűnösnek találta, és jogerősen hatévi börtönbüntetésre ítélte. 2011-ben feltételesen szabadon engedték, visszatért Spanyolországba, majd tavaly Magyarországra költözött. Honsik jelenleg sem fogja vissza magát, szélsőséges nézeteit Halt! című lapjában, és a radio-honsik internetes oldalon osztja meg. Internetes tevékenységét az osztrák hatóságok figyelemmel kísérik, legalábbis ez tűnik ki abból, hogy netes oldalának címét meg kellett változtatnia, s többszöri sikertelen kísérlet után a hétvégén „lelőtték” egyik Facebook-oldalának az elérhetőségét is. Igaz, a személyes oldala továbbra is elérhető. Ráadásul az orosz „Facebookon”, a vk.com-on is elindított egy oldalt, a nézeteit terjesztő radio-honsik.info pedig orosz szervereken fut. Az oroszországi támogatás persze nem egyedülálló: Honsik egyik bajtársának, a szintén ismert holokauszttagadó Jürgen Grafnak is Moszkva kínál menedéket az európai büntetőeljárás elől. Honsik részben adományokból tartja fenn magát, a pénzt Magyarországon először a Budapest Bank soproni fiókjában lévő bankszámlájára kérte, majd miután azt felmondták, a Lövő és Vidéke Takarékszövetkezet soproni, Erzsébet utcai fiókjában nyitott új számlát – tudta meg a HVG. Hogy Honsik tevékenysége mikor éri el azt a szintet, amelyben már a magyar hatóságok is úgy érzik, hogy lépniük kell, nem tudni. Az biztos, hogy elvtársát, a jelenleg a tököli rabkórházban őrzött Horst Mahlert az után fogták el, hogy egy levélben menedékjogot kért Orbán Viktortól. Az egykori RAF-terroristából holokauszttagadóvá lett, s emiatt Németországban elítélt ügyvédet a betegsége miatt korábban szabadlábra helyezték. Ám miután szélsőséges tevékenységét tovább folytatta, április 19-én vissza kellett volna mennie a börtönbe. Ehelyett ő a menekülést választotta. Magyarország szélsőjobboldali körökben szerzett „hírneve” vezette arra, hogy ide utazzon. A jelek szerint tévedett: nemcsak börtönbe került, hanem a múlt héten a menedékkérelmét is elutasították. Sopron több szempontból is kedvező terepnek tűnik újabban az osztrák szélsőjobb számára. Ott tartotta például 2015 októberében az 50. jubileumi politikai akadémiáját az Arbeitsgemeinschaft für demokratische Politik (AfP) nevű osztrák náci párt. Az AfP ezt a rendezvényt mindig konspiratívan tartja, általában „népzenei estnek” hirdeti meg, ám különböző szélsőjobbos előadások hangzanak el rajta. A soproni volt az osztrák területen kívüli első rendezvényük, s a német náci párt, az NPD képviselője mellett felszólalt rajta a Jobbik egyik budapesti választókerületi vezetője, Bencsik János is. A Jobbik amúgy is jól beágyazódott ebbe a körbe: a szervezet korábbi, ausztriai rendezvényén már szerepelt Gyöngyösi Márton jobbikos parlamenti képviselő is. A Fidesz viszont most láthatóan el akarja távolítani magától azt a képet, hogy Magyarország a kormányzása alatt az európai szélsőjobboldal menedéke lenne. Ezért helyezték kiadatási őrizetbe Mahlert, s közölték a napokban két angol szélsőjobboldalival is, hogy jelenlétük nemkívánatos az országban. Ezek egyike, Nick Griffin, a Brit Nemzeti Párt (BNP) elnöke nemrég még arról beszélt, hogy akár végleg is szívesen Magyarországra költözne. A Belügyminisztérium (BM) azonban a Terrorelhárítási Központ javaslatára kitiltotta Griffint az országból. Horst Mahler kiadatásáról június végéig dönt a bíróság, addig előzetesben marad. Kérdés azonban, mi lesz a többi, Magyarországon menedéket találó szélsőjobboldali európai politikus sorsa. Ha a BM konzekvensen tartja magát a két angol kiutasításában megtestesülő nézeteihez, akkor a Magyarországra költözött svéd szélsőjobboldali politikusok, Erik Almqvist, Daniel Friberg és Patrik Brinkmann lába alatt is forróvá válhat a talaj. Friberg például részt vett 2014 őszén egy konferencia szervezésében, amelyet egy amerikai szélsőséges fajvédő szervezet orosz radikálisokkal együtt szeretett volna Magyarországon megtartani. Ezt Orbán Viktor miniszterelnök személyes utasítására Pintér Sándor belügyminiszter betiltotta, mondván: a nyíltan rasszista ideológiai alapokon álló szervezet tervezett konferenciájának előadói a fajelmélet hirdetői. Ez ugyancsak elmondható Gerd Honsikról, aki a kormány imázsjavító intézkedéseit látva szintén nem érezheti biztonságban magát az országban. RIBA ISTVÁN
__label__versenyszabályozás 1.00001 __label__fogyasztóvédelem 0.989996 __label__reklám 0.863402 __label__kiskereskedelem 0.334599 __label__élelmiszeripar 0.217348 __label__gyógyszer-kereskedelem 0.0695518 __label__minőségvédelem 0.0396488 __label__üzleti@@etika 0.0222962 __label__csőd 0.0109969 __label__közvetlen@@értékesítés 0.00758724 $$$ __label__versenyszabályozás 1.00001 __label__geography__magyarország 1.00001 __label__organization__gazdasági@@versenyhivatal 1.00001 __label__fogyasztóvédelem 0.957922 __label__reklám 0.949679 __label__kiskereskedelem 0.48439 __label__gyógyszer-kereskedelem 0.0780882 __label__élelmiszeripar 0.063725 __label__üzleti@@etika 0.0396488 __label__üdítőitalgyártás 0.0341104 $$$ __label__élelmiszeripar __label__fogyasztóvédelem __label__természetgyógyászat __label__versenyszabályozás geography__magyarország organization__gazdasági@@versenyhivatal organization__ökonet-európa@@kft. genre__hír year__2006 $$$ MEGBÍRSÁGOLT ÖKONET $$$ MEGBÍRSÁGOLT ÖKONET Húszmillió forint bírság megfizetésére kötelezte a Gazdasági Versenyhivatal (GVH) versenytanácsa az Ökonet-Európa Kft.-t, mert úgy ítélte meg, hogy az egyebek között organikus táplálékkiegészítőket ügynökhálózaton keresztül (network marketing módszerrel) kínáló cég 13 termékének reklámozása alkalmas volt a fogyasztók megtévesztésére. A határozat szerint a cég piaci közlései azt a hamis látszatot keltik, mintha termékei többsége gyógyhatású lenne, holott nincsenek meg az ehhez szükséges szakhatósági engedélyek. A 2004-ben 1,2 milliárd forint árbevételt és 117 millió forint adózás előtti eredményt elkönyvelt Ökonet tisztában volt a szabályokkal: honlapján külön felhívta ügynökei figyelmét arra a két rendeletre, amely szerint tilos az élelmiszer-, illetve étrendkiegészítő jellegű termékeknek betegséget megelőző vagy gyógyhatást tulajdonítani, illetve ilyesmire utalni. A GVH azt vizsgálta, hogy a termékekről közzétett állításokat értelmezhették-e úgy a fogyasztók - függetlenül a reklámozó szándékától -, hogy a termékek gyógyhatásúak.
__label__büntetőeljárás@@jog 0.970698 __label__büntetőjog 0.945005 __label__jog 0.934405 __label__bűnözés 0.904661 __label__igazságügy 0.262852 __label__bíróság 0.0362301 __label__ügyészség 0.0132328 __label__szervezett@@bűnözés 0.0128312 __label__büntetés-végrehajtás 0.00592107 __label__uzsorakölcsönzés 0.00574025 $$$ __label__geography__magyarország 1.00001 __label__büntetőjog 0.997378 __label__büntetőeljárás@@jog 0.995255 __label__bűnözés 0.870607 __label__jog 0.812877 __label__igazságügy 0.749097 __label__bíróság 0.156115 __label__szervezett@@bűnözés 0.119213 __label__person__burka@@ferenc 0.0396488 __label__vagyon@@elleni@@bűnesetek 0.0362301 $$$ __label__büntetőeljárás@@jog __label__jog geography__magyarország genre__cikk genre__keretes author__fahidi@@gergely year__2003 $$$ Óvadékosok Magyarországon $$$ Óvadékosok Magyarországon Magyarországon már a múlt héten többen voltak, akik a július elsején hatályba lépett büntetőeljárás-jogi törvényben szereplő új lehetőség, az óvadékkiszabás révén szabadultak különböző fegyintézetekből. Az „óvadékosok” közt volt például az a Veszprém Megyei Bíróság döntése alapján kiengedett férfi, akit a törvényszéki mérlegelés szerint szerelemféltés vitt rá, hogy külföldről pisztolyt csempésszen be és azzal fenyegesse élettársát. Noha az ügyészség meglehetősen súlyos bűncselekmények, fegyvercsempészet és emberölés előkészülete miatt emelt vádat ellene, 3 millió forint óvadék kifizetése fejében ideiglenesen visszanyerte szabadságát, és ezzel még az ügyészség is egyetértett, nem fellebbezte meg a döntést. Szó sem lehet viszont óvadék fejében történő szabadlábra helyezésről, ha a vádlottat azért tartóztatták le, mert félő, hogy újból bűncselekményt követ el vagy hátráltatja a büntetőeljárást, például bizonyítékokat próbál eltüntetni, vagy megfenyegeti a tanúkat. Pénz letétbe helyezése fejében csak akkor nyerheti vissza valaki többé-kevésbé a szabadságát, ha „csupán” az volt előzetes letartóztatásának az indoka, hogy szökésétől, elrejtőzésétől lehet tartani, és távolléte akadályozná az igazságszolgáltatást. A gyakorlatban valószínűleg ilyenkor is ritkaság lesz a korlátozás nélküli szabadlábra helyezés, az esetek többségében legalább lakhelyelhagyási tilalmat vagy, ami annál szigorúbb, házi őrizetet fognak elrendelni. Persze már korábban is helyeztek szabadlábra vádlottakat, például olyankor, ha hosszabb időt kellett volna előzetesben rács mögött ülniük, mint amekkora jogerős büntetés kinézett nekik. Ilyen esetekben az óvadék csak többletbiztosíték lesz. Összegét a bíró törvényi korlátozások nélkül, teljesen szabadon jelölheti ki a vádlott életviszonyainak ismeretében úgy, hogy az még elő tudja teremteni az összeget, de elvesztését már ne akarja kockáztatni. Aki betartja a bíróság szabta feltételeket, például a tárgyalásokon önként megjelenik, az idézéseknek eleget tesz, az akkor is visszakapja az óvadékot, ha bűnösnek találják, hisz a kaució önmagában éppúgy nem lehet büntetés, mint ahogy - elméletileg - az előzetes letartóztatás sem. Aki viszont megpróbál elszökni az igazságszolgáltatás elől, az elveszti a jelen szabályok szerint kizárólag készpénzben befizethető óvadékot. FAHIDI GERGELY
__label__lakossági@@megtakarítások 0.658428 __label__gazdagok 0.437833 __label__befektetés 0.103759 __label__jövedelem 0.0293222 __label__életszínvonal 0.0209742 __label__gdp 0.0100236 __label__pénzügy 0.00523013 __label__minimálbér 0.00491541 __label__szegénység 0.00338661 __label__nyugdíj 0.00272499 $$$ __label__geography__kelet-európa 1.00001 __label__geography__csehország 0.999206 __label__életszínvonal 0.893319 __label__geography__közép-európa 0.839744 __label__gazdagok 0.835494 __label__geography__lengyelország 0.766304 __label__person__petr 0.187143 __label__geography__bulgária 0.136618 __label__lakossági@@megtakarítások 0.100889 __label__organization__wiiw 0.0656148 $$$ __label__lakossági@@megtakarítások __label__pénzügy geography__kelet-európa genre__cikk genre__keretes year__2011 $$$ Kelet-európai vagyonok $$$ Kelet-európai vagyonok A makrogazdasági környezet kedvező alakulásával és az emelkedő lakossági jövedelmekkel magyarázzák az olasz UniCredit bankcsoport elemzői, hogy nőttek a háztartások megtakarításai a hat kelet-közép-európai uniós tagállamban, valamint Oroszországban, Horvátországban és Törökországban. A vizsgált kilenc országban a bankbetétekben, befektetési és nyugdíjalapokban, értékpapírokban, valamint devizában elhelyezett tartalékok tavaly 21 százalékkal, összesen 1200 milliárd euróra emelkedtek. Ezzel 3700 euróra nőtt az egy főre jutó vagyon nagysága a háztartásokban, és az előrejelzések szerint az idén további 18 százalékos bővülés várható. A háztartások pénzügyi vagyonának nagysága a térség GDP-jének 41 százalékát teszi ki. A régión belül az öt közép-európai országban (Cseh-, Horvát- és Lengyelország, Magyarország és Szlovákia) a legtehetősebb a lakosság, fejenként 4060 euró nettó megtakarítással, a legszegényebb pedig 1025 euróval Bulgária és Románia. A befektetések közül a bankbetétek és a nyugdíjalapok tűnnek a legvonzóbbnak, értékpapírokba viszonylag kevesen helyezték pénzüket. A háztartások vagyona a legnagyobb mértékben, 26,5 százalékkal Oroszországban nőtt, a legkevésbé, 4,4 százalékkal Szlovákiában. A bérek is Oroszországban emelkedtek a legjobban, 12,1 százalékkal. Magyarország a maga 1,5 százalékával a mérsékelt bérnövekményűek táborába tartozik. A lakossági fizetésekben egyedül Horvátországban mértek csökkenést, igaz, a vizsgált országok között ott a legmagasabb, 1054 euró a havi átlagbér.
__label__sport 1.00001 __label__sportfinanszírozás 1.00001 __label__olimpia 0.988323 __label__állami@@támogatás 0.847978 __label__vízilabda 0.51563 __label__kézilabda 0.422515 __label__kajak-kenu 0.341593 __label__úszás 0.327678 __label__szponzorálás 0.320831 __label__jégkorong 0.125933 $$$ __label__sportfinanszírozás 1.00001 __label__geography__magyarország 1.00001 __label__sport 1.00001 __label__olimpia 0.9982 __label__állami@@támogatás 0.979678 __label__organization__mtk 0.430157 __label__geography__athén 0.140346 __label__organization__mtk@@budapest@@labdarúgó@@zrt. 0.0695518 __label__organization__hungaroring@@rt. 0.0420977 __label__person__várszegi@@gábor 0.0341104 $$$ __label__állami@@támogatás __label__sport __label__sportfinanszírozás geography__magyarország genre__hír year__2013 $$$ Sportpénzosztás $$$ Sportpénzosztás Még ebben az évben 12,5 milliárd forint támogatást kap 16 kiemelt sportág, 2014–2020 között pedig további 135 milliárd forint állami támogatásra számíthatnak – jelentette be Simicskó István sportért felelős államtitkár. A támogatás kedvezményezettjei: az asztalitenisz, az atlétika, a birkózás, az evezés, a cselgáncs, a kajak-kenu, a kerékpársport, a korcsolya, az ökölvívás, az öttusa, a röplabda, a sportlövészet, a tenisz, a torna, az úszás és a vívás. E sportágak képviselői közül többen kifogásolták korábban, hogy a szponzorokért vívott harcban versenyhátrányba kerültek az öt úgynevezett látványcsapatsportággal – labdarúgás, kosárlabda, kézilabda, jégkorong és a vízilabda – szemben, mert csupán az utóbbiak használhatják fel a társaságiadó-kedvezményből befolyó pénzeket.
__label__felszámolás 0.993522 __label__csőd 0.187143 __label__kártérítés 0.00713143 __label__faktorálás 0.00206074 __label__csődjog 0.00165848 __label__bank 0.00034535 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__felszámolás 1.00001 __label__organization__realbank 0.822199 __label__faktorálás 0.191943 __label__organization__philip@@morris@@magyarország@@kft. 0.187143 __label__organization__reallízing@@kft. 0.112805 __label__organization__realbank-csoport 0.0716012 __label__kártérítés 0.063725 __label__organization__konzumbank@@rt. 0.0503406 __label__organization__balusztrád-csoport 0.0197291 $$$ __label__bank __label__felszámolás geography__magyarország organization__realbank genre__hír year__2007 $$$ Realbank: kifizetett károsultak. $$$ Realbank: kifizetett károsultak. Befejezettnek nyilvánította a Realbank Rt. felszámolását a Fővárosi Bíróság. Az 1999-ben bedőlt társasággal (HVG, 1999. január 23.) szemben - amelynek akkor alig másfél milliárd forint likvid pénze volt - közel 22 ezer hitelező nyújtott be kártérítési igényt, a követelések összértéke pedig meghaladta a 10 milliárd forintot. Boros András felszámoló a HVG-nek elmondta, a felszámolás során a bank eszközeinek értékesítéséből, illetve az eljárás során kamatoztatott pénzekből több mint 16 milliárd forint bevétel keletkezett. A tőkeköveteléseket így 100 százalékban sikerült kielégíteni, a késedelmi kamatoknak ellenben csak mintegy 10 százalékát fedezték a források. A bank valamennyi egykori dolgozójának kifizette a törvényes járandóságát, emellett maga a felszámolási eljárás is több mint 1 milliárd forintot emésztett fel.
__label__belpolitika 0.997209 __label__országgyűlési@@választás 0.569863 __label__elnökválasztás 0.0758682 __label__kormányalakítás 0.063725 __label__merénylet 0.0145136 __label__kormány 0.00447838 __label__iszlám 0.00206074 __label__királyság 0.00187757 __label__polgárháború 0.00160785 __label__államcsíny 0.00110873 $$$ __label__belpolitika 0.999642 __label__geography__libanon 0.976321 __label__országgyűlési@@választás 0.737168 __label__person__hariri 0.196836 __label__person__rafik@@al 0.0758682 __label__kormányalakítás 0.0534133 __label__merénylet 0.0503406 __label__elnökválasztás 0.0362301 __label__person__szaad 0.0302246 __label__organization__hezbollah 0.0259674 $$$ __label__belpolitika __label__országgyűlési@@választás geography__libanon person__hariri person__szaad genre__cikk year__2005 $$$ LIBANONI VÁLASZTÁSOK, Belső játszma $$$ LIBANONI VÁLASZTÁSOK Belső játszma Első ízben lesznek többségben a Szíria-ellenes erők a libanoni parlamentben az utóbbi 15 évben, miután a vasárnap tartott negyedik fordulóban is elsöprő győzelmet aratott a meggyilkolt egykori miniszterelnök fia, Szaad Hariri listája. Messze hatónak bizonyult Rafik Hariri volt libanoni kormányfő februári meggyilkolása. A merénylet mögött Damaszkuszt gyanító libanoniak százezrei - erős nemzetközi támogatással - tüntetéseken kényszerítették ki a szíriai hadsereg utolsó csapatainak kivonását az országból, így majd három évtized után Libanonban először tarthattak szíriai katonai jelenlét nélküli választást május 29-étől kezdve négy egymást követő hétvégén. A most vasárnap Észak-Libanonban szervezett utolsó fordulóban a hétfőn közölt végeredmény szerint mind a 28 helyet a meggyilkolt egykori miniszterelnök fia, Szaad Hariri listája nyerte el. A szunnita politikus az első fordulóban elvitte mind a 19 bejrúti helyet, a Dél-Libanonban tartott második menetben a síita Hezbollah és Amal közös listája szerezte meg mind a 23 mandátumot, az ország középső és keleti részén tartott harmadik fordulóban pedig a drúz Valid Dzsumblatt és szövetségesei 25, Michel Aún keresztény maronita politikus listája 21, a Hezbollah-Amal páros pedig 12 képviselőt küldhetnek a parlamentbe. Így Haririnek és a vele szoros szövetségben lévő Dzsumblattnak 72 mandátummal többsége lesz a 128 fős parlamentben. Mindez egyrészt komoly eredmény, hiszen az 1975-90-es polgárháború vége óta egyetlen blokknak sem sikerült abszolút többséget szereznie, ugyanakkor elmarad attól a várakozástól, hogy meglesz a kétharmados többség. Az ellenzéket a bigottan Szíria-ellenes Aún 21 fős és a Damaszkusz-barát Hezbollah-Amal síita szövetség 35 fős frakciója adja. Először ellenőrizhettek nemzetközi megfigyelők libanoni választást. Az Európai Unió képviselői megállapították, hogy a választás alapvetően békésen zajlott, de szóvá tették a kampányfinanszírozás körüli laza szabályokat. Sokan például arra panaszkodtak, hogy a magas munkanélküliség sújtotta és Bejrúthoz képest fejletlen vidéken sokan áruba bocsátották szavazataikat, méghozzá igen borsos áron. Egy családfő például famíliája száz szavazatát még hétezer dollárért sem adta el. „Egy kecske száz dollárba kerül, egy voks sem ér kevesebbet” - magyarázta a Reuters hírügynökségnek. Bár még nem nyilatkozott arról, hogy kormányfő szeretne lenni, a miniszterelnöki poszt várományosa az ifjú Hariri (a polgárháború után kialakult rend szerint a kormányfő szunnita politikus). Az üzletemberből az apja halála után hirtelenjében politikussá avanzsált 35 éves Hariri ez év elején még szinte ismeretlen volt a politika világában. Ő maga is szerényen nyilatkozott: „Egyelőre puszta jelkép vagyok, és keményen kell dolgoznom a következő négy évben, hogy apám nyomdokaiba léphessek” - mondta. A 35 milliárd dolláros külső adósság terhelte gazdaság fellendítését, a szír befolyás teljes megszüntetését és a korrupció felszámolását ígérte. A libanoni Daily Star napilap reménykedve írta, hogy tapasztalatlansága előnyére is válhat, amennyiben ellent tud állni a bejrúti kormányzást átszövő háttéralkuknak, zsarolásoknak, alkalmi szövetségeknek. A washingtoni Georgetown Egyetemen gazdaságot tanult Hariri 26 évesen vette át apja szaúdi székhelyű építési vállalkozását, a Saudi Oger nevű céget. A Közel-Kelet egyik legnagyobb vállalatának éves forgalma több mint kétmilliárd dollár, a cég 35 ezer embert foglalkoztat. A Hariri-birodalom egyéb érdekeltségeivel is elbírt, így például a bank-, az ingatlan- és a médiavállalkozásokat is ő irányította. Saját ingatlancégének értékét 145 millió dollárra becsülik. A bejrúti lapok azonban leginkább a felekezeti politizálás és megosztottság veszélyére figyelmeztetnek. A választás kétségkívül a vallási csoportok mentén zajlott, és hogy így folytatódik-e, arra először a parlament új elnökének megválasztása kapcsán derül majd fény. A polgárháborút lezáró táifi békemegállapodás szerint a parlament elnöki tisztét síita politikus tölti be, aki 13 év óta az erősen Szíria-barát Nabih Berri. De Hariri több szövetségese már előre jelezte, hogy nem fogja Berrit újraválasztani. Ugyancsak kérdés, hogy a Szíria-ellenes erők által uralt új parlament mit kezd Emile Lahúd elnökkel, aki szintén Damaszkusz elkötelezett híve, és már közölte, kitölti jövőre lejáró mandátumát. Mivel az államfő keresztény politikus, nyilvánvaló jelölt lehet az elnöki posztra a 14 évi párizsi száműzetésből a választás előtt hazatért Aún. A 70 éves egykori tábornok meglepő választási sikerével a keresztények vitathatatlan vezetőjévé vált, ám teljesen felborította a maronita közösségen belüli hatalmi viszonyokat azzal, hogy a keresztény elit prominens képviselőit kiszorította a parlamentből. Sürgették ugyan a hazatérését, de elutasították, hogy felvegyék a választási listájukra, így Aún saját csoport élén indult és nyert. Aún egyébként magát elsősorban nemzeti és nem keresztény politikusnak tartja. Sok keresztény véli úgy, hogy a nemzeti megbékélést egy másik volt keresztény hadúr, Szamir Gaga szabadon bocsátása jelentené. Gaga a polgárháború egyetlen milíciavezére, akit jogilag felelősségre vontak az 1975 és 1990 között elkövetett bűnökért, a többiek magas politikai posztokig jutottak. A maroniták a Szíria által uralt libanoni politikában azért is érezhették magukat félretolva, mivel Gaga börtönbe került, Aún pedig száműzetésbe kényszerült. Hariri környezetéből olyan hírek érkeznek, hogy támogatják Gaga szabadulását.
__label__gazdaság 0.999537 __label__építőanyagipar 0.692652 __label__építőipar 0.562187 __label__lízing 0.0124417 __label__üvegipar 0.00408014 __label__mezőgazdaság 0.00264167 __label__közlekedés 0.00226185 __label__kultúra 0.00219272 __label__borászat 0.00176461 __label__lóverseny 0.00160785 $$$ __label__gazdaság 1.00001 __label__geography__magyarország 1.00001 __label__építőanyagipar 0.847978 __label__érdekvédelem 0.212079 __label__közlekedés 0.119213 __label__organization__zalakerámia@@rt. 0.0675567 __label__építőipar 0.0408557 __label__kerékpáripar 0.0362301 __label__organization__museum@@complex@@kft. 0.0103382 __label__organization__gazdasági@@versenyhivatal 0.0103382 $$$ __label__építőanyagipar __label__építőipar __label__gazdaság geography__magyarország organization__lasselsberger organization__lasselsberger@@hungária@@kft. organization__zalakerámia@@rt. genre__táblázat year__2010 $$$ A Lasselsberger magyarországi leánycégeinek főbb mutatói (millió forint) $$$ A Lasselsberger magyarországi leánycégeinek főbb mutatói (millió forint) Táblázat: Lasselsberger Hungária Kft. Zalakerámia Zrt. 2007 2008 2007 2008 Nettó árbevétel 9 133 9 981 11 888 11 692 Adózott eredmény 1 533 939 703 –155 Jegyzett tőke 5 600 5 600 4 250 4 250 Saját tőke 10 009 10 948 9 182 9 026 Egy éven belül lejáró hitelek 5 144 4 694 1 804 926 Éven túli hitelek 3 965 2 536 1 476 3 053 Forrás: cégbírósági adatok
__label__pénzügy 1e-05 __label__gazdaság 1e-05 __label__kultúra 1e-05 __label__társadalom 1e-05 __label__külpolitika 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 0.998022 __label__geography__mezőhegyes 0.00395541 __label__organization__közmunkás@@szakszervezet 0.00125484 __label__person__marin 0.000765406 __label__organization__vidékfejlesztési@@minisztérium 0.000656203 __label__organization__fertő-hanság@@nemzeti@@park 0.000562779 __label__geography__tiszaroff 0.00054578 __label__person__áron@@márk 0.000482855 __label__organization__magyarországi@@tanyákon@@élők@@egyesülete 0.000454218 __label__person__illés@@zoltán 0.000440557 $$$ __label__árvíz __label__árvízvédelem __label__köztéri@@alkotás geography__magyarország genre__hír year__2013 $$$ 95 emlékművet állíttat a kormány $$$ 95 emlékművet állíttat a kormány a tavaszi árvizekben érintett településeken, „mementójaként a nemzeti összefogásnak”. Esztergom inkább körgátat szeretne.
__label__múzeum 1.00001 __label__kultúra 0.99918 __label__képzőművészet 0.983095 __label__művészet 0.808077 __label__közgyűjtemény 0.743178 __label__műkincs 0.187143 __label__festészet 0.106701 __label__vagyon@@elleni@@bűnesetek 0.0433758 __label__műkereskedelem 0.0420977 __label__város 0.0396488 $$$ __label__múzeum 1.00001 __label__kultúra 1.00001 __label__geography__magyarország 0.996837 __label__képzőművészet 0.9954 __label__művészet 0.685959 __label__geography__franciaország 0.637041 __label__közgyűjtemény 0.577505 __label__organization__magyar@@nemzeti@@galéria 0.140346 __label__organization__iparművészeti@@múzeum 0.115971 __label__organization__szépművészeti@@múzeum 0.106701 $$$ __label__közgyűjtemény __label__kultúra __label__múzeum geography__hódmezővásárhely geography__magyarország organization__alföldi@@galéria genre__hír year__2008 $$$ Paraszt Párizsból múzeumváros $$$ Paraszt Párizsból múzeumváros A múzeumturizmus fellendítése is a városimázs-építés fontos eszköze lett Hódmezővásárhelyen. Az Ady Endre nyomán paraszt Párizsként is emlegetett településen – az országban párját ritkító módon – két új múzeum is nyílt az elmúlt években (az első vidéki holokausztmúzeum és a Terror Háza fiókintézménye, az Emlékpont). Az Alföldi Galéria pedig Hódmezővásárhely franciaországi testvérvárosi kapcsolata révén kért és kapott kölcsön nemrég értékes tárgyakat Pablo Picasso életművének egyik kevésbé ismert szeletéből. Az 1948-ban Vallauris-ban letelepedett művész kerámiáiból október elején nyílt az eredetileg egy hónaposra tervezett tárlat. Miután egy vidéki múzeumhoz mérten feltűnően sokan, már több mint 5 ezren keresték fel, a zárást a múlt héten egy hónappal elhalasztották. Azzal egyébként, hogy Picasso annak idején új életet lehelt egy eltűnőfélben lévő iparművészeti ágba, fellendítette a francia kisváros, Vallauris gazdasági életét is – emlékeztet a művészetpártolás egy áttételes eredményére a kiállításhoz készült tanulmányában Nagy Imre, a Tornyai János Múzeum igazgatója. A vásárhelyi kiállítás forintosítható hasznáról még nem készült összesítés, de a múzeumban a HVG-vel megosztották azt a tapasztalatukat, hogy a látogatók egy része kifejezetten ezért utazik a városba.
__label__innováció 0.0222962 __label__találmány 0.0109969 __label__formatervezés 0.00117951 __label__környezetbarát@@termék 0.000789366 __label__játékipar 0.000765406 __label__kémia 0.000529305 __label__jövőkutatás 0.000513336 __label__motorgyártás 0.000427316 __label__hangszerkészítés 0.000366971 __label__váltó 1e-05 $$$ __label__geography__usa 0.969795 __label__találmány 0.119213 __label__innováció 0.0179962 __label__kémia 0.00299103 __label__geography__india 0.00129431 __label__formatervezés 0.000893046 __label__person__hawking 0.000676702 __label__biztonságtechnika 0.00054578 __label__motorgyártás 0.000497857 __label__geography__mexikóváros 0.000414482 $$$ __label__alternatív@@energia __label__fémipar __label__járműipar __label__nyersanyagpiac geography__usa genre__hír year__2017 $$$ LÍTIUM A KALDERÁBÓL, Vulkánkitöltés $$$ LÍTIUM A KALDERÁBÓL Vulkánkitöltés Az elektromos autók terjedése miatt a korábbinál sokkal nagyobb szükség lesz a lítiumra, amelyből a Föld készletei végesek. Amerikai kutatók most új forrást ajánlanak hozzá: a szupervulkánokat. Az olyan tűzhányókat nevezik így, amelyek egy kitöréssel képesek több mint 1000 köbkilométer anyagot kilövellni. Az elektromos autók egyik legfontosabb piacán, az Egyesült Államokban négy ilyen vulkán is van – Yellowstone Caldera, Crater Lake (képünkön), Long Valley, Valles Caldera – , ezért is lehet nagyon fontos, amit amerikai geológusok és a Stanford Egyetem kutatói megállapítottak. E szerint a szupervulkánok kalderáiból (a kráterhez hasonló mélyedéseiből) évezredek óta lítium szivárog. Az új tanulmány szerint eddig azért becsülték alá az így keletkező lítium mennyiségét, mert pusztán a magmában nem olyan nagy a koncentrációja.
__label__határvita 0.615098 __label__külföldi@@befektetés 0.384922 __label__nemzetiségek 0.0259674 __label__tőkekivitel 0.00328306 __label__kereskedelem 0.000742181 __label__társadalom 1e-05 __label__történelem 1e-05 __label__pénzügy 1e-05 __label__váltó 1e-05 __label__news@@international 1e-05 $$$ __label__nemzetiségek 0.262852 __label__geography__balkán 0.187143 __label__külföldi@@befektetés 0.0656148 __label__kereskedelem 0.0100236 __label__külpolitika 1e-05 __label__geography__európai@@unió 1e-05 __label__geography__usa 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__gazdaság __label__gdp geography__albánia geography__balkán geography__bosznia-hercegovina geography__horvátország geography__koszovó geography__macedónia geography__szerbia-montenegró genre__térkép year__2005 $$$ A nyugat-balkáni országok $$$ A nyugat-balkáni országok 5430061.pdf
__label__atomfegyver 0.99944 __label__biztonságpolitika 0.952584 __label__fegyverkezés 0.430157 __label__fegyverzetcsökkentés 0.320831 __label__tudomány 0.0534133 __label__atomenergia 0.0351548 __label__külpolitika 0.033096 __label__hadiipar 0.0120638 __label__űrkutatás 0.0109969 __label__nemzetközi@@szerződés 0.00691384 $$$ __label__atomfegyver 1.00001 __label__geography__usa 0.988678 __label__fegyverkezés 0.899131 __label__biztonságpolitika 0.887215 __label__fegyverzetcsökkentés 0.658428 __label__külpolitika 0.0926978 __label__gazdaság 0.0384762 __label__tudomány 0.0362301 __label__atomenergia 0.0302246 __label__békekötés 0.028446 $$$ __label__atomfegyver __label__fegyverkezés genre__cikk genre__keretes genre__térkép year__1995 $$$ Fél évszázad atomfeszültség $$$ Fél évszázad atomfeszültség Az emberiség immáron ötven éve él a nukleáris Armageddon árnyékában: az „atombomba–hidrogénbomba–neutronbomba–termonukleáris tömegpusztító fegyverek” spiráljából kibontakozó eszelős szovjet–amerikai fegyverkezési versenyt – az interkontinentális rakéták hadrendbe állítása után – az első csapás és a tömeges megtorlás doktrínájaként emlegették, majd a világ megtanulta a terror egyensúlyának (Mutual Assured Destruction: kölcsönösen teljes megsemmisítés – angol rövidítése után MAD: magyarul őrület) elméletét. A kelet–nyugati atomfegyverkezési hajsza a Szovjetunió összeomlásával véget ért, ám a nukleáris veszély nem múlt el: újabb atomhatalmak megjelenésétől lehet tartani, sőt, esetleg néhány atomfegyver terroristák kezébe is kerülhet. Az alábbi visszatekintés az elmúlt ötven év főbb „atomeseményeit” foglalja össze. 1945. július 16.: Az USA végrehajtja a világtörténelem első kísérleti atomrobbantását, felrobbantja a Trinity (Szentháromság) fantázianevű, plutónium hasadóanyagú kísérleti atomtöltetet Új-Mexikó sivatagában. – augusztus 6.: Hirosimára egy amerikai B–29-esről ledobják az első atombombát, majd 3 nap múlva Nagaszaki is hasonló sorsra jut: augusztus 15-én Japán feltétel nélkül kapitulál, s véget ér a második világháború. 1946.: Az USA meghirdeti a nukleáris technológiák nemzetközi ellenőrzésére kidolgozott Baruch-tervet. – Létrehozzák az Atomenergia Bizottságot a nukleáris hasadóanyagok ellenőrzésére. 1949. augusztus 29.: A Szovjetunió felrobbantja az első atombombáját. – Klaus Fuchs fizikust, a Nagy-Britanniában letelepedett német kommunista kémet börtönbüntetésre ítélik, mert atomtitkokat adott át a Szovjetuniónak. 1952.: Nagy-Britannia Ausztrália északnyugati partjainál, a Monte Bello-szigeteken felrobbantja az első atombombáját. – Az USA végrehajtja az első hidrogénbomba-robbantást a csendes-óceáni Eniwetok szigetén; a bomba 700-szor nagyobb hatóerejű, mint a hirosimai. 1953. március: Julius és Ethel Rosenberget villamosszékben kivégzik, két évvel azután, hogy bűnösnek ítélték őket, amiért állítólag amerikai atomtitkokat szolgáltattak ki a Szovjetuniónak. – május–június: Az USA a korábbinál nagyobb hatóerejű atombomba felrobbantásával kísérletezik Nevadában. – Felrobbantják az első szovjet hidrogénbombát. – Befejeződik a koreai háború: a hároméves konfliktus során Harry Truman amerikai elnök elutasítja az atomfegyver bevetését. 1954.: Az USA vízre bocsátja a világ első atommeghajtású tengeralattjáróját, a Nautilust. 1956.: A szuezi válság után Franciaország plutóniumtermelő reaktort szállít Izraelnek a Dimona atomközpontba. 1957.: A Szovjetunió augusztusban sikeres interkontinentális, ballisztikus rakétakísérletet hajt végre, majd októberben ugyanazzal a rakétatípussal Föld körüli pályára állítja a világ első mesterséges holdját, a Szputnyik I-et. – Az USA az első interkontinentális ballisztikus rakétájával, az Atlasszal kísérletezik; Nagy-Britannia a Karácsony-szigeteknél felrobbantja első hidrogénbombáját. – Megalakul a Nemzetközi Atomenergia-ügynökség (IAEA), hogy békés nukleáris berendezések működését ellenőrizze, s megakadályozza nukleáris fegyverek elterjedését; a szervezet jelenleg évente több mint ezer vizsgálatot végez. 1960.: Franciaország felrobbantja első atombombáját. 1962.: A kubai rakétaválság az atomháború szélére sodorja a világot; Hruscsov szovjet pártfőtitkár ígéretet tesz Kennedy amerikai elnöknek, hogy leszerelik és visszaszállítják a Kubába telepített szovjet atomtöltetű rakétákat. 1963.: Moszkvában aláírják a részleges atomcsendegyezményt, amely megtiltja a légköri, a világűrbeli és a víz alatti atomrobbantásokat; az egyezményhez több mint 100 ország csatlakozik, de Kína és Franciaország nem. 1964.: Kína végrehajtja első kísérleti atomrobbantását. 1967.: Megkötik a „békés világűr” egyezményt, amely megtiltja atomfegyverek kozmoszba telepítését. 1970.: Az ENSZ égisze alatt tető alá hozzák az atomsorompó-egyezményt, amelyben 178 aláíró ország vállalja: jogi korlátokat állít az atomfegyverek elterjedésének útjába. 1972.: Az USA és a Szovjetunió aláírja a SALT–I. (hadászatifegyverzet-korlátozási egyezmény) megállapodást a hadászati támadó fegyverkészlet befagyasztására. 1974.: India végrehajtja az első (általa békésnek nevezett) nukleáriseszköz-kísérletét, s találgatások röppennek fel atomfegyverkészlete nagyságáról; Pakisztán válaszlépésként elindítja a maga atomfegyverprogramját. 1977.: Az USA ratifikálja a Syminton–Glenn-törvényt, amely kiköti: atomfegyvert gyártó ország nem kaphat amerikai segélyt. – A Pentagon bejelenti: elkészült az atomfegyverek újabb változata, a neutrontöltet, amely az emberi életet kioltja, de a környezetet csak kismértékben rombolja. 1978.: Dél-Afrika titokban megkezdi a dúsított plutónium gyártását. 1979.: A pennsylvaniai Three Mile Islands atomerőműben baleset történik; áldozat nincs, de a pánik óriási; az erőmű közeléből 1 millió embert evakuálnak. – Bécsben aláírják a SALT–II.-t, amely tovább korlátozza a szovjet és az amerikai hadászati támadó atomfegyverek fejlesztését. 1981.: Az izraeli légierő lebombázza a Bagdad melletti, franciák által szállított Osziraki atomreaktort. 1982.: Moszkva és Washington tárgyalni kezd a hadászatifegyverzet-csökkentésről (START) Genfben. 1985.: A másodjára amerikai elnökké választott Ronald Reagan meghirdeti a világűrbeli rakétaelhárítás, az úgynevezett csillagháború programját, a hadi kiadások növelésével újabb fegyverkezési versenyre kívánva kényszeríteni a Szovjetuniót. – Észak-Korea aláírja az atomsorompó-egyezményt. – A francia kémelhárítás az új-zélandi Auckland kikötőjében elsüllyeszti a Greenpeace mozgalom Rainbow Warrior I. hajóját, amely megpróbálta megakadályozni a franciák csendes-óceáni atomfegyver-kísérleteit. 1986.: Észak-Koreában feltételezések szerint üzembe helyezik azt az atomreaktort, amely alkalmas dúsított plutónium, vagyis atomfegyver-alapanyag termelésére. – Robbanás a csernobili atomerőműben; a szél Ukrajnából Észak- és Kelet-Európa országaiba is elsodorja a radioaktív szennyeződéseket; a környéken élők, különösen a gyerekek körében drámaian nő a daganatos megbetegedések száma. – Pakisztán megkezdi a fegyverminőségű plutónium gyártását. – A reykjaviki csúcstalálkozón Reagan és Gorbacsov elvileg megegyezik: hadászati atomtölteteinek számát a két fél 6 ezerre, hordozóeszközeit pedig 1600-ra csökkenti; Gorbacsov azonban az egyezmény aláírását a „hadászati védelmi kezdeményezés”, azaz a csillagháborús program feladásához köti. 1987.: Gorbacsov szovjet és Reagan amerikai elnök aláírja az európai közepes és rövidebb hatótávolságú rakéták, valamint a robotrepülőgépek felszámolását célzó egyezményt, melynek értelmében 2600 hordózóeszközt és 4 ezer atomtöltetet számoltak fel. 1988. március: Mordeháj Vanunu izraeli technikust 18 évi börtönbüntetésre ítélik, amiért izraeli atomtitkokat szellőztetett meg egy brit újságban. 1990.: Az USA felfüggeszti Pakisztán gazdasági segélyezését azzal az indokkal, hogy az iszlám állam atomfegyver előállítására törekszik. 1991. július: Bush és Gorbacsov aláírja a START–I.-et, amely egyharmaddal csökkenti a két szuperhatalom atomfegyverkészletét. – október: A NATO jóváhagyja azt az amerikai döntést, melynek értelmében megsemmisítik az Európában lévő összes rövid hatótávolságú atomrakétát és atomtüzérségi lövedéket, s emellett csökkentik az atombombakészleteket is. 1992.: Kína és Franciaország aláírja az atomsorompó-egyezményt. – Borisz Jelcin ünnepélyesen kijelenti, hogy Oroszország tiszteletben tartja a Szovjetunió által aláírt korábbi fegyverzetkorlátozó egyezményeket. (A Szovjetunió felbomlása után négy FÁK-állam – Oroszország, Ukrajna, Belarusz és Kazahsztán – területén maradt atomfegyver, de az utóbbi három ígéretet tesz: atommentes övezetté válnak.) A szovjet atomarzenál egyetlen örököse Oroszország. 1993.: Jelcin és Bush aláírja a START–II.-t, amely az orosz és az amerikai atomfegyverkészlet kétharmadának a megsemmisítését írja elő. – Dél-Afrika első ízben ismeri el, hogy volt atombombája, de kijelenti: 1991-ben mind a hatot leszerelte. 1994.: Az USA és Oroszország megállapodik: hadászati atomfegyvereiket már nem írányítják egymás területeire. – Kim Ir Szen észak-koreai pártfőtitkár tagadja, hogy Phenjannak atombombája lenne. – október: Észak-Korea és az USA megállapodik: Phenjan teljesen abbahagyja nukleáris programját, de az egyezség kivitelezéséről máig vitatkoznak. – Három évvel az aláírás után életbe lép a START–I. 1995.: Oroszország vállalja, hogy segít Iránnak egy atomreaktor felépítésében; az USA válaszként megszakítja kereskedelmi kapcsolatait Teheránnal. – május 11.: A negyedszázados atomsorompó-egyezményt a 178 aláíró ország meghatározatlan időre meghosszabbítja; Kína pár nappal az egyezményhosszabbítás után föld alatti atomrobbantást hajt végre. – július 13.: Jacques Chirac új francia államfő bejelenti: Párizs szeptembertől felújítja föld alatti atomrobbantási kísérleteit a csendes-óceáni Mururoa korallzátonyon; a közlést világszerte heves tiltakozás fogadja. Térkép: A világ atomhatalmai - és hatalmuk
__label__bűnüldözés 0.0169249 __label__találmány 0.00832578 __label__biztonságtechnika 0.00713143 __label__tudomány 0.00539494 __label__emberölés 0.00523013 __label__kémia 0.00338661 __label__pszichiátria 0.00256091 __label__bűnözés 0.00256091 __label__etológia 0.00240673 __label__irodatechnika 0.00233316 $$$ __label__geography__magyarország 0.979046 __label__bűnüldözés 0.0716012 __label__biztonságtechnika 0.0203424 __label__találmány 0.00610756 __label__tudomány 0.00574025 __label__kémia 0.00308537 __label__pszichiátria 0.00281093 __label__rendőrség 0.00281093 __label__régészet 0.00272499 __label__fotóipar 0.00264167 $$$ __label__bűnüldözés geography__magyarország genre__cikk author__illényi@@balázs year__1997 $$$ Nyomkereső technikák, Fecseg a tetthely $$$ Nyomkereső technikák Fecseg a tetthely Nehéz feladványt kaptak a Pándy András magyar–belga állelkész esetleges áldozatai után külföldön és idehaza vizslató nyomozók. A megoldás érdekében bevetnek minden technikai csodaeszközt, amit a bűnügyi technikusok, vegyészek és más szakmabeliek az elmúlt évben kitaláltak. Az eszközök, anyagok némelyikét láthatták is a múlt héten zárult budapesti bűnügyi technikai show-ra látogatók. „Ha két tárgy fizikailag érintkezik, akkor minden esetben történik anyagátadás” – hangzik a kriminalisztika egyik, igaz, szakmai bikkfanyelven fogalmazott, majdnem százéves alapigazsága. Azóta, ha egyre kifinomultabb módszerekkel is, ezt az elvet alkalmazva próbálják a nyomozók és segítőik szóra bírni a bűncselekmények gyakran makacsul hallgató helyszíneit. Például úgy, hogy amióta Darwin unokája, Sir Francis Galton angol antropológus a múlt század végén kimutatta, hogy az emberi ujjlenyomat mindenkire egyedileg jellemző, a helyszínre érkező bűnüldözők elsősorban ez után kutatnak. S ma már korántsem főként a krimikből ismert ecsettel felvitt porréteg segítségével. „A legdivatosabb, ma használatos eljárást egy véletlen adta a bűnügyi technikusok kezébe” – meséli Luczay-Pénzes Attila rendőr őrnagy, aki az ORFK Bűnügyi Szakértői Intézetének igazságügyi szakértőjeként mostanában a családirtással gyanúsított Pándy András dunakeszi házában is kutat. Történt, hogy úgy tíz évvel ezelőtt Amerikában ciánakrilát szállítása közben rakodáskor nyitva felejtették a korántsem ártalmatlan vegyszer üvegét. Amikor a sofőr visszatért, megdöbbenve látta, a kocsiban mintha barna kézzel fogdostak volna össze mindent. Utóbb kiderült, nem illetéktelen járt a kocsiban, hanem a párolgó ciánakrilát gőze tette láthatóvá az autó élete során összegyűlt kéznyomokat. Az ujjnyom alkotóelemeivel reakcióba lépő, egyébként igen mérgező (és ezért csak laboratóriumban használt) ciánakrilát gőzét azóta a honi bűnügyi vizsgálati gyakorlatban is rendszeresen alkalmazzák. A nyomkeresők azért szeretik különösen, mondják, mert a tárgyak minden részleteit elérő gőz nem csupán a gyanús felületekkel érintkezik, így nemegyszer teljesen váratlan helyeken is nyomokra bukkantak. A másik döntő nyomcsoport a vér, s a kutatók az ez után történő szimatoláskor is az átlagember számára láthatatlan jelekre kíváncsiak. A gyilkosok ugyanis rendszerint megpróbálják eltüntetni ezeket, de azt már nem mindegyik tudja, hogy a vérnyomok – igaz, szabad szemmel láthatatlanul – még sokáig megmaradnak. A Pándy-ügyben Dunakeszin nyomozók ezért vetették be a szakmában ma már rutinszerűen használt luminolos eljárást. E vegyszer – vizes oldatban a felületre permetezve – ugyanis, ha vérrel kerül kapcsolatba, sötétben hosszú ideig ibolyás, kékes fényt bocsát ki, ami lehetővé teszi a nyomok feltérképezését és összegyűjtését. Ezt az eljárást egyébként már több magyar bűnügyben is sikerrel alkalmazták. 1988 januárjában például éppen szintén Dunakeszin. Az akkor eltűnt Becző házaspárt kereső nyomozók csak egy nyitott, üres, látszólag „nyomtalan” lakást találtak. A földre permetezett luminol azonban – hetekkel a bűncselekmény elkövetése után – kimutatta, a gyilkos merre vonszolta át a házon – mint utóbb kiderült – Becző Károlyné vérző tetemét az épület előtt parkoló autójáig. Elmondható tehát, hogy ez esetben a luminol terelte helyes irányba az egyszerű eltűnés felderítésének indult nyomozást. Persze – intenek óvatosságra a szakértők – ez az eljárás sem abszolút csodaszer, mindazonáltal Luczay-Pénzes Attila szerint kedvező esetben ilyen módon olykor akár még egyéves vérnyomokot is fel lehet kutatni. A vérnyom felfedezése persze csak az első lépés. Bizonyító ereje csupán akkor lehet, ha azonosítani is tudják. E vizsgálat elméleti és gyakorlati alapjait az ezért 1993-ban kémiai Nobel-díjat kapott amerikai Kary B. Mullis dolgozta ki, akinek DNS sokszorosítási eljárása – a szaknyelvben DNS polimeráz láncreakció (HVG, 1996. szeptember 28.) – számít ma a legkorszerűbbnek. „Ennek segítségével lehet a test minden egyes sejtmagjában megtalálható, ám a halál beállta után nem sokkal darabokra töredező örökítőanyag erre alkalmas részeit kedvező körülmények között akár évszázadokkal később is elemezni” – tudjuk meg Woller János molekuláris biológustól, a téma magyar szakértőjétől. Éppen ezért ma már a kinyerhető DNS rendkívül kis mennyisége esetén is hatásosnak mondják e módszert. Ezt alkalmazzák manapság az apasági vizsgálatokban, de egy nemzetközi kutatócsoportnak 1994-ben ugyancsak e módszerrel sikerült bravúrosan azonosítani II. Miklós cár, valamint hozzátartozóinak még 1918 nyarán Jekatyerinburg közelében elföldelt maradványait, és ugyane technikát vetették be több mint másfél századdal az eset után annak tisztázására is, hogy a múlt század elején Nürnbergbe betoppant és ott meggyilkolt titokzatos Hauser Gáspár nem lehetett a badeni uralkodócsalád „foltja” (HVG, 1997. január 11.). Az elkövetkezendő napokban pedig ugyancsak ezt a – szaknyelven DNS-polimorfizmus vizsgálatnak nevezett – eljárást vetik be belga szakértők a Pándy-ügy nyomozása során előkerült emberi csontmaradványok esetében is, azt vizsgálva, vajon brüsszeli házának pincéjében talált csontok Pándy eddig eltűntnek mondott családtagjaitól származnak-e. A látni a láthatatlant vágya szülte a bűnüldözés évtizedünkben kitalált újdonságát, az angolok által kifejlesztett polylight lámpát. A berendezéssel különböző hullámhosszú fénysugarakat tudnak kibocsátani, miközben az így megvilágított területet alaposan átvizsgálják. Az eljárás lényegében a fényképezésnél használatos színszűrő működéséhez hasonló, hiszen a különböző – ultraviola, infravörös – sugarak más és más háttereket „oltanak ki”, egyúttal láthatóvá téve a szabad szemmel egyébként észlelhetetlen nyomokat. „Ultraviola fénnyel dolgozunk például a nemi bűncselekmények vizsgálatakor, hiszen ezzel megvilágítva a gyanúsított és az áldozat ruháját, esetleg a bűncselekmény színhelyét, az ondófoltok különösen jól kimutathatók” – említ egy alkalmazási területet Luczay-Pénzes Attila. Vannak azonban ennél is lappangóbb mikronyomok, amelyeket még ezzel a módszerrel sem lehet megtalálni. A kitartóan gyanakvó kopók ilyenkor szinte mindent össze kívánnak gyűjteni, ami a tett színhelyén mozdítható, hogy a laboratóriumban alaposabban szemügyre vehessék. Ma már nem a bűnügyi filmekből ismert nejlonzacskót használják, hanem az úgynevezett mikronyomrögzítő fóliákat, köznapi nevükön a celluxokat. Ezek az átlátszó ragasztószalaghoz hasonló fóliák ujjlenyomat, porszemcse, apró üvegszilánk, textilszál, festékszemcse összegyűjtésére alkalmasak, s egy másik réteg fóliával légmentesen lezárhatók – így elkerülhető, hogy véletlenül idegen anyag kerüljön a nyomok közé, s tévútra vigye a nyomozást. A módszer még olyan tucatesetekben is használható, amikor egy közlekedési balesetnél azt kell megállapítani, valójában ki vezette az autót. Erre ma már megvan minden esély: „Ha valaki akár csak egyszer is beleül egy fotelbe, ruhájának és a fotel kárpitjának érintkezési pontjain legalább 500 mikroszál vándorol át egyik felületről a másikra” – ismerünk meg egy műhelytitkot Gál Tamás vegyészmérnöktől, a Bűnügyi Szakértői Intézet laboratóriumvezetőjétől. Ezek mikroszkópi, illetve anyagszerkezeti elemzésével pedig könnyen rekonstruálható, ki merre járt. Egy másik eljárás az eme ragasztószalaggal elérhetetlen mikroszemcsék összegyűjtését teszi lehetővé. Az elektrosztatikus nyomrögzítő – vagy a nyomozók között népszerűen csak „pornyomtáskának” nevezett, szintén az utóbbi években elterjedt – módszer különböző felületekről tudja felszippantani az ott lerakódott port vagy egyéb szemcsés rétegeket. Az elv nagyjából hasonló ahhoz, mint amikor a megdörzsölt műanyag fésűvel papírszeleteket szedegetnek fel. A különbség, hogy itt egy fémes, hajlékony fóliát töltenek fel elektromos feszültséggel, aztán ez a vizsgált felületről mintegy magához szívja az ott található, mikroszkopikus szemcsék közül a „delejezhetőket”. „A szerkezet egyik trükkje, hogy különböző feszültségekkel különböző mélységig lehet megmozgatni a porréteget” – állítja Tódor László, az elmúlt héten Budapesten megrendezett Security and Safety ’97 kiállításon az ORFK standján hasonló berendezéseket és eljárásokat ismertető rendőr főhadnagy. Persze, végül csak a laboratóriumban mérhető fel az így rögzített mikronyomok értéke. „Az erre szolgáló berendezés alaptípusa az infravörös spektroszkópia már százéves elvén működik, ám a rendőrségi munkában csak az elmúlt évtizedekben terjedt el” – mondja Gál Tamás vegyészmérnök. „A korszellem eredménye lehet, hogy a magyar adatbanknak teljes színképgyűjteménye van a magyar mosóporokból, mivel a nyomozók számtalanszor küldenek be azonosítandó fehér port” – magyarázza Gál Tamás, hogyan képesek megkülönböztetni a heroint az Arieltől. A kutatások más szféráiban használatos elektronmikroszkópok is számos praktikus kérdésre adhatnak választ a nyomozások során. Segítségükkel még az is megállapítható, hogy például egy baleset során, az ütközés pillanatában égett-e a gépjármű lámpája. Az ütközéskor széttörő égő üvegszilánkjai közül ugyanis egészen apró darabok pattanhatnak az izzó wolframszálra, ahol megolvadnak, és később olvadt gömbként utalnak a baleset körülményeire. Az azonosítás fejlődése új, korábban nem alkalmazott kutatási módszereket is lehetővé tesz. Egy részben Magyarországon kifejlesztett nyomkeresési eljárással például kifejezetten füleket azonosítanak. A betörők ugyanis – mesélik a nyomszakértők – gyakran hallgatóznak be a feltörni kívánt ajtón, van-e mozgás odabenn, és ilyenkor fülkagylójuk zsíros nyoma ott marad a zár környékén. Ennek alakját és összetételét fólián megőrizve fontos és általában szintén jellegzetesen egyedi adatokat gyűjthetnek be a rendőrök, akik az 1992-ben Székesfehérváron nagy visszhangot keltő betöréssorozatban ez alapján bizonyították, hogy egyetlen személy volt az elkövető. A Pándy-ügyben persze föld alatti kutatásokat is kellett végezni, amelyeket egy, a ma még szakértői körökben sem ismert – még eleddig főleg az archeológusok által használt –, úgynevezett brit radar segített. Ez, mint hírlik, hanghullámok kibocsátásával és a visszaverődés elemzésével képes kimutatni a mélyben rejtőző csontmaradványokat. Első sikeres bevetése a világlapok címlapjait sokáig uraló gloucesteri sorozatgyilkosságnál volt. 1995-ben segítségével találták meg Frederick és Rosemary West – házuk pincéjében és kertjében elásott – áldozatait. Persze, a különleges gépeket gyakran különleges képességű emberek is segítik. Például a ma már médiasztár holland Harry Jongen, aki azzal a különleges képességgel rendelkezik, hogy egy földbe szúrt fémrudat megszagolva megállapítja, van-e emberi maradvány a mélyben, vagy nincs. A módszerével – derült ki a napokban az RTL Klub televízió Fókusz című műsorából – már boszniai tömegsírokat és második világháborús katonák maradványait is feltáró – a szakmában csak „az Orr”-nak hívott – rendőr segített a tavalyelőtti, szintén belgiumi Dutroux-ügyben is, amikor megerőszakolt és meggyilkolt kamaszlányok tetemeit az ő közreműködésével lelték meg. ILLÉNYI BALÁZS
__label__önkormányzat 0.44554 __label__befektetés 0.320831 __label__állami@@vagyon 0.256842 __label__vagyonkezelés 0.22271 __label__fürdőhely 0.168867 __label__állami@@ingatlan 0.152042 __label__önkormányzati@@vagyon 0.0980893 __label__önkormányzati@@költségvetés 0.0926978 __label__ppp 0.0803675 __label__gyógyfürdő 0.0216253 $$$ __label__geography__budapest 1.00001 __label__geography__magyarország 1.00001 __label__önkormányzat 0.622469 __label__önkormányzati@@vagyon 0.355785 __label__állami@@vagyon 0.341593 __label__fürdőhely 0.314061 __label__organization__rác@@nosztalgia@@kft. 0.300756 __label__befektetés 0.201823 __label__organization__rác@@fürdő 0.119213 __label__önkormányzati@@költségvetés 0.109716 $$$ __label__önkormányzat __label__önkormányzati@@vagyon __label__területfejlesztés __label__város __label__városépítészet geography__budapest geography__magyarország genre__cikk genre__keretes year__2013 $$$ Visszterhek $$$ Visszterhek Közpénzmilliárdokat emészt fel a fővárosban elkészült vagy tervezett nagyobb beruházások állami, illetve önkormányzati okkupálása. Várbazár: 18 milliárd forintos magánberuházás helyett 7 milliárdos állami forrásból újul meg az egykori Ifiparknak is helyet adó épületegyüttes. A Budai Várgondnokság Kht. 2002-ben kötött előszerződést a kanadai–iráni hátterű Foundation Kft.-vel, e szerint a társaság a beruházásért cserébe 60 évre ingyenes haszonélvezeti jogot kapott volna. A magántőke bevonását ellenző önkormányzatnak sikerült a vitákat úgy elhúznia, hogy 2006-ban lejárt a Foundation építési engedélye, újat pedig nem kapott. A HVG úgy tudja, maga a jelenlegi miniszterelnök kérte meg Nagy Gábor Tamás kerületi polgármestert, hogy akadályozza meg a ppp-konstrukciót. A projekt 2011-ben a kormányhoz került: uniós forrásból építik újjá a komplexumot, és ide csoportosították át a Szépművészeti Múzeum bővítésére szánt 4 milliárd forintot is. Gödör: Nettó 2,5 milliárd forintból újítják fel az Erzsébet téri torzót, amely az első Orbán-kormány idején keletkezett, amikor leállíttatták a Nemzeti Színház építését a fővárostól ajándékba kapott telken. A kormány és a Városháza megállapodása szerint a területet „a további hasznosításra legalkalmasabb állapotban” kellett volna visszaadni a fővárosnak, ám a 2002-es határidőre a közparkon kívül csak a mélygarázs és az előcsarnok készült el, a felszín alatti étterem, üzletek, konferencia- és színházterem helyén azóta is csak szerkezetkész helyiségek tátonganak. Idén nyáron a Magyar Nemzeti Vagyonkezelő Zrt. az Erzsébet Vagyonkezelő Kft.-t bízta meg a Gödör és a mellette található sétány befejezésével. Az állami hátterű utalványforgalmazó a korábbi üdülési csekkek forgalmából származó eredménytartalékból teremt forrást a beruházásra. CET: A nyitáshoz szükséges átalakításokkal együtt mintegy 3 milliárd forintot költött a főváros a szerinte nem megfelelő minőségben elkészült létesítményre, amelyet – hároméves késéssel –, immár Bálna néven, október végén adnak át. A Porto Investment Kft.-nek 2010 augusztusában kellett volna befejeznie a komplexum kialakítását, a 8,5 milliárd forintos beruházás ppp-konstrukcióban valósult meg. A városvezetés 2011. januárban lehívta a beruházás egymilliárd forintos bankgaranciáját a generálkivitelező és alvállalkozói számlájáról. Tavaly aztán a főváros peren kívül megegyezett a fejlesztővel, és 95 százalékos diszkontáron megvásárolta a kivitelező követelését. A beruházást finanszírozó MKB Bank azonban 7,5 milliárd forintot követel a fővároson. Rác fürdő: Mintegy 4 milliárd forintot bukott az állami tulajdonú Magyar Fejlesztési Bank Zrt. a három éve parlagon heverő fővárosi luxusfürdő és hotel körüli huzavona miatt. A 25 százalékban a főváros és 75 százalékban magánbefektetők alapította Rác Nosztalgia Kft. (RN) összesen 9 milliárd forintból építette fel a komplexumot, de a Városháza végül túlzottnak találta a magánbefektetők részesedését. Megakadályozta a földhasználati jog bejegyzését, emiatt a projektet 7 milliárd forinttal finanszírozó MFB nem tudott jelzálogjogot bejegyeztetni, és felmondta a hitelszerződést, a fejlesztő cég pedig tavaly szeptemberben csődöt jelentett. A csődegyezség főszereplője a főváros lett, miután 33 százalékos diszkontáron megvette az állami kölcsönt. Várhatóan jövő áprilisban mégis kinyit a fürdő, lapzártánkkor véglegesítették azt a megállapodást, amelynek alapján az RN-ből névértéken kivásárolják a főváros részesedését a magánbefektetők (akikhez időközben finanszírozóként csatlakozott a most már állami résztulajdonú Széchenyi Bank is). Övék lesz a hotel, a fővárosé pedig a fürdőépület. A hitelterheket is megosztották: a főváros az MFB-kölcsönt, a magánbefektetők pedig mintegy 3 milliárd forintnyi egyéb hitelt törlesztenek. Óbudai-sziget: Várhatóan ötmilliárd forintot költ rá az állam, hogy visszavásárolja az izraeli Plaza Centers-csoporttól a szigeten lévő hét ingatlant és a hozzá tartozó kaszinókoncessziót. A beruházó 2003-ban, 4,6 milliárd forintért szerzett többségi részesedést a terület kezelésére létrehozott kft-ben – öt év múlva az állam visszavásárolta a római kori Hadrianus-palotát elfedő 7,5 hektáros telekrészt 1,1 milliárdért. Az Álomsziget néven emlegetett kaszinóvárost megálmodó kivitelező 400 milliárdos projektjét 2009-ben nemzetgazdaságilag kiemelt fejlesztéssé nyilvánították, ezt a státust azonban a kormányváltást követően, 2010 novemberében az állam visszavonta.