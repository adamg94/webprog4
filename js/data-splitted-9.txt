__label__idegenforgalom 0.644235 __label__gazdaság 0.0737063 __label__külkereskedelem 0.00299103 __label__kereskedelem 0.00146506 __label__gazdasági@@előrejelzés 0.000839589 __label__mértékegység 0.000697851 __label__időjárás-előrejelzés 0.000454218 __label__történelem 1e-05 __label__váltó 1e-05 __label__news@@international 1e-05 $$$ __label__idegenforgalom 0.887215 __label__geography__európa 0.201823 __label__geography__ázsia 0.0145136 __label__organization__apec 0.0120638 __label__mértékegység 0.00942259 __label__geography__nyugat-európa 0.00913564 __label__geography__közel-kelet 0.00507033 __label__geography__seattle 0.00308537 __label__organization__európai@@űrkutatási@@ügynökség 0.00308537 __label__person__robertson 0.00281093 $$$ __label__gazdaság __label__idegenforgalom genre__cikk genre__keretes year__2005 $$$ Világ-mehetnék $$$ Világ-mehetnék Minden korábbinál több, mintegy 760 millió turista látogatott tavaly idegen országba, ami 10 százalékos növekedés a 2003. évihez képest - derül ki a madridi székhelyű Utazási Világszervezet (WTO) jelentéséből. Hasonló fellendülésre utoljára 1984-ben volt példa, akkor, amikor a hetvenes évek végi olajsokkot követő világválság lecsengett. A tavalyi növekedés motorja az ázsia-csendes-óceáni régió volt, amely 29 százalékos pluszt ért el, a második a Közel-Kelet 20 százalékos javulással; a sereghajtó pedig Európa a maga 4 százalékával. A kiugró globális növekedés oka részben persze az, hogy az iraki háború és a SARS-járvány-pánik által beárnyékolt 2003-as évben viszonylag kevesen merészkedtek az országhatárokon túlra. A regionális különbségeket viszont jórészt az árfolyam-ingadozások magyarázzák. Az erős euró miatti relatív drágulás például jelentősen visszafogta a más kontinensekről Európába érkezők forgalmát, sőt az Európán belüli utazásokat is (az öreg kontinens azonban még így is több mint 50 százalékkal részesedett a világ turistaforgalmából). Hasonló hátrányba került - főképp az Egyesült Államokkal szemben - Kanada, valamint Ausztrália, Új-Zéland és az afrikai kontinens déli országai. A nyertesek közt említi a WTO az Egyesült Államokat, Mexikót, Közép- és Dél-Amerikát, a Közel-Keletet, valamint - az euróövezethez képest - Nagy-Britanniát. A WTO által felkért szakemberek a 2005-ös évet is hasonlóan jónak prognosztizálják, noha az első hónapok statisztikáját igencsak lerontotta az Indiai-óceánon december végén végigsöpört szökőár hatása. A növekedés tartósságát ígéri viszont a légi közlekedés fellendülése, melyre a világszervezet a fapados repülés kelet-közép-európai térhódítása mellett a Nagy-Britanniát immár több mint húsz tengerentúli célponttal összekapcsoló Virgin Atlantic és a Spanyolországot Latin-Amerikával összekötő Air Madrid felfutását hozza fel példaként.
__label__külföldi@@befektetés 0.268951 __label__multinacionális@@cégek 0.0695518 __label__cégek 0.0446909 __label__befektetés 0.0302246 __label__tőkekivitel 0.0275953 __label__kisvállalkozás 0.0267693 __label__gazdaság 0.0149671 __label__vállalatgazdaság 0.0109969 __label__logisztika 0.00885735 __label__foglalkoztatás 0.00782589 $$$ __label__geography__magyarország 1.00001 __label__külföldi@@befektetés 0.348655 __label__geography__európai@@unió 0.148057 __label__multinacionális@@cégek 0.132974 __label__befektetés 0.0780882 __label__tőkekivitel 0.0474359 __label__gazdaság 0.0446909 __label__ipar 0.028446 __label__kisvállalkozás 0.019134 __label__cégek 0.0169249 $$$ __label__befektetés __label__gazdaság __label__kisvállalkozás __label__külföldi@@befektetés geography__magyarország genre__cikk author__dóra@@melinda@@tünde year__2004 $$$ TŐKEIMPORT KIS- ÉS KÖZÉPVÁLLALATI KÖRBEN, Protekció nélkül $$$ TŐKEIMPORT KIS- ÉS KÖZÉPVÁLLALATI KÖRBEN Protekció nélkül A kisebb külföldi vállalkozások már az uniós csatlakozást megelőző negyedévben is majdnem feleannyi tőkét hoztak Magyarországra, mint a globális cégek, és részarányuk a tőkeimportban egyre nő. Csak osztrák üzletemberek 140 vállalkozást alapítottak az idén. „Talán a hasonló történelmi múlt teszi, talán az iróniába hajló humor, de ahogy először megérkeztünk Magyarországra, még turistaként, rögtön otthon éreztem magam” - állt elő egy eddig ritkán emlegetett tőkevonzó tényezővel a HVG-nek Eamonn Tynan, a Springhill ír konyhabútorgyártó kisvállalat alapítója, aki szerint ez is hozzájárult ahhoz, hogy az ötvenfős cég Magyarországon keressen partnert első külföldi beruházásához. Másokat más kedvező tapasztalatok késztetnek terjeszkedésre. Így például első budapesti vállalkozásának váratlan sikere után már a második elegáns üzletét nyitja meg a napokban a Ferihegyi repülőtéren a bécsi M. Frey Wille GmbH; a Régiposta utcában már 2002 óta értékesít tűzzománccal kombinált egyedi ékszereket, évi 80-90 millió forintos forgalommal. De akadt, akit az uniós csatlakozás vett rá magyarországi céglétesítésre: a párizsi Manutan International S.A. ügyvédje május 1-je után két héttel már a cégbíróságon toporgott csomagküldő szolgálatra szakosodott leányvállalata alapítási dokumentumaival. Az oszakai Nissin Food Product Co. Ltd. cégalapítás helyett inkább megvette a koreai Hanwha-csoporttól a Smacket és más zacskós tésztaleveseket egy kecskeméti gyárban előállító Hanwha Élelmiszerek Kft.-t, amit a cégbíróságon épp április 30-án vezettek át. A kis- és középvállalkozások, amelyek néhány tízmilliós vagy legfeljebb néhány milliárd forintos összegeket fektetnek be Magyarországon, piacot és képzett - de az európainál vagy amerikainál olcsóbb - munkaerőt keresnek; ebben a sorrendben. A Magyarországon működő körülbelül 30 ezer külföldi vállalkozás 95-98 százalékát ők adják. Az alkalmazottak 65-66 százalékát foglalkoztató, de a bruttó hazai összterméknek (GDP) csak 40 százalékát előállító kis- és középvállalati szektornak adott új külfölditőke-injekció a kisvállalkozók országává teheti Magyarországot. De nem az egyszemélyes kft-k és kényszervállalkozó bt-k országává. Az uniós meghatározás ugyanis az utóbbiakat - a kilenc főnél kevesebbet alkalmazó cégeket - mikrovállalkozásoknak tekinti; kisvállalkozásnak az számít, amely 10-49 főt alkalmaz, vagy legfeljebb 10 millió eurós árbevételre tesz szert egy évben, míg a középvállalati limit 250 fő, illetve 50 millió euró. Magyarországon a két felső kategória árbevételi küszöbe 2005 januárjáig átmenetileg 7 millió, illetve 40 millió euró - minden másban az uniós elvek érvényesek. Csak az osztrákok több mint 140 új céget alapítottak az idén - mondták a HVG-nek a nagykövetség kereskedelmi osztályán. Az ősszel máshonnan is tucatjával érkeznek az üzletember-delegációk, az amerikai, brit és koreai kereskedelmi tanácsosok munkatársai együttesen több száz vállalkozót kalauzolnak majd el az őket érdeklő helyszínekre. Becslések szerint 2004 első negyedévében (a második negyedéves adatokat lapzártánk után teszi közzé a Magyar Nemzeti Bank) a kisebb külföldi vállalkozások már majdnem feleannyi tőkét hozhattak az országba, mint az itt már megtelepedett nagyok (lásd grafikonunkat). Mivel 2004-ben a nagyvállalatok tőkebehozatala a folyó fizetési mérlegben inkább az újrabefektetett profit rubrikában jelenik meg - hiszen számottevő új multi alig jelent meg a magyar piacon, viszont a nyereség visszaforgatása továbbra is tipikus -, a nem ebből származó tőkebeáramlás zömében kisebb befektetéseket takarhat. A tömeges privatizáció időszakában ez még nem így volt; a részvény és egyéb részesedés címén elkönyvelt összeget is szinte egy az egyben a multik beruházásai adták. Az uniós joganyag életbe lépése a jelek szerint érzékelhetően növelte Magyarország vonzerejét a külföldi cégtulajdonosok szemében. Olykor gyakorlatias megfontolások alapján döntöttek. A Manutan Hungária Kft. például korábban azért nem terjeszkedett Magyarországon, mert csehországi regionális raktárából nem tudta volna 48 óra alatt kiszállítani az ötszáz oldalas katalógusából rendelt széket, raktártargoncát vagy egyéb árut. Most - mivel az EU-tagság óta nincs időrabló vámoltatás - itt is képes erre. A Közép- és Kelet-Európa szinte összes országában megtelepedett vállalkozás motivációiról az is sokat elárul, hogy a júniusban kiadott első magyar nyelvű katalógusból eddig körülbelül ezer hazai cég rendelt, jelentős hányaduk a Manutan International szerződéses partnere, mint a Michelin vagy a szintén francia Schneider Electric. Az uniós „kicsik” többnyire már a csatlakozás időpontjának kitűzésekor pozíciót kerestek a magyar piacon, az unión kívüliek viszont kivárták a tényleges EU-tagságot. „A távolibb országok, mint az Egyesült Államok vagy Japán, kockázatkerülő kisebb vállalkozásai számára csak a csatlakozás jogi megtörténtével vált kereskedelmileg biztonságosabbá Magyarország” - mondta a HVG-nek Hegedűs Péter, az Amerikai Kereskedelmi Kamara (AmCham) elnöke. Ezt mérlegelték a japán Nissin Foods Kft. vezetői is, akik azt tervezik, a kecskeméti gyár megvásárlásával az egész uniós piacon megvetik a lábukat. A kellő körültekintés azonban elkerülhetetlen. „Kis cég a miénk, és mint az ilyeneknél lenni szokott, nem dúskálunk menedzsertehetségekben. Ezért olyan kisvállalkozást szeretnénk részben vagy egészben felvásárolni, amelynek bejáratott vezetése van” - mondta Eamonn Tynan. „Kínában gyártatjuk azokat a termékeket, amelyeknek nagy az élőmunkaigénye és kicsi a hozzáadott értéke. Magyarország más. Ez lesz az első ország, ahol tulajdonosként jelenünk meg” - tette hozzá az 1981-ben alapított és Írország egyik legsikeresebb konyhabútorgyártójává vált cég nyugdíjas tulajdonosa. A Tynanhoz hasonló független vállalkozók szárnypróbálgatásánál azonban gyakoribb eset, hogy egy eleve multinacionális középvállalat ver itt is gyökeret. A világszerte 450 főt foglalkoztató, 300 millió dolláros éves árbevétellel számoló, világítóberendezéseket gyártó amerikai Innotec-csoport például Düsseldorfból költöztette át európai központját Budakeszire; az alig egy éve működő Innotec Magyar Kft. nyolc mérnököt és egy HR-szakembert foglalkoztat. Az áttelepülés mellett szólt az egyetemi képzés magas színvonala és a nyugat-európai megrendelők közelsége. „És azért ez mégiscsak viszonylag olcsó ország” - tette hozzá Matthew Elenbaas, a kft ügyvezető igazgatója, aki ezt mérnökeire érti, nem a betanított munkásokra. Az Innotec Kft. most már azt tervezi, hogy a nyugat-európai megrendelők mellett felkeresi a magyar autóipari gyártókat is. Már csak azért is szükség van a kisebb cégek becsábítására, mert új nagybefektető érkezésére nemigen lehet számítani. „Azok a multik, amelyek ide akartak jönni, ezt zömében már a kilencvenes években megtették” - vélekedik Spányik Péter, az ITDH Magyar Befektetési és Kereskedelemfejlesztési Kht. megbízott vezérigazgatója. Magyarországon már csak elvétve akadnak nagyvállalati felvásárlási célpontok, s a közepesek is gyorsan fogynak, mivel sok külföldi cég nem akar 10 millió eurós árbevételnél kevesebbet elérő vállalkozással vesződni - mondta a HVG-nek Varga Miklós, a PricewaterhouseCoopers pénzügyi tanácsadó vezető menedzsere. A mintegy 5 ezer magyarországi középvállalkozásból - az Ecostat Gazdaságelemző és Informatikai Intézet adatai szerint - alig ötven éri el ezt a méretet. A gazdaságban szép csönden végbemenő szerkezetváltást a kivonuló európai kis- és középvállalkozásokon is le lehet mérni. A nagy élőmunka-igényű ágazatokban, mint a ruha- és cipőipar, már a minőségi gyártók sem tudnak megmaradni Magyarországon. A francia Chantelle S.A. fehérneműgyártó magyar leányvállalata, a Pasha Kft. a csoport második legdrágább, ám termelékenységét gyorsan javító leányvállalataként sem képes mind a két üzemét megtartani: a termékek iránt csökkenő világpiaci kereslet miatt kénytelenek becsukni a Tamásiban lévőt, s a dombóvári székhelyen is leépíteni - összesen háromszáz embert küldve el a Magyarországon foglalkoztatott hatszázból. A kisebb vállalkozások pontosan ugyanazokat a versenyképességi tényezőket mérlegelik, mint a nagyok - kommentálta a fejleményeket Spányik -, csak még óvatosabbak. „Egy középvállalat a teljes bukást kockáztatja a terjeszkedéssel” - magyarázza, de hozzáteszi: viszont nehezebben hagynak el egy olyan országot, ahol már megtelepedtek, mint a tőkeerős globális nagyvállalatok. A konjunkturális ingadozásokat jobban tűrik, kevésbé hajlamosak leépíteni az első hidegebb világgazdasági fuvallatra. Ám nem csupán ebben különböznek a multiktól. A világgazdaság lendületét adó nagyok ugyanis a korábban elsősorban adókedvezményt kínáló Magyarországon az idén kiharcolták, hogy egyedi kormánydöntés alapján a beruházás lezárultával egy összegben kaphassák meg a fejlesztéseikhez - például munkahelyteremtés címén - nyújtott állami támogatást. A kicsik ezt nem tehetik meg, ők csak a megpályázható vagy automatikusan járó adófizetői pénzeket vehetik igénybe, mivel - a nagyokkal ellentétben - ők nem jutnak be kormányfőhöz, miniszterekhez. DÓRA MELINDA TÜNDE
__label__jog 0.983095 __label__büntetőjog 0.370235 __label__polgári@@jog 0.0780882 __label__szerzői@@jog 0.063725 __label__sajtóperek 0.0149671 __label__büntetőeljárás@@jog 0.0113418 __label__kártérítés 0.0113418 __label__személyiségi@@jogok 0.00735583 __label__emberi@@jogok 0.00713143 __label__sajtószabadság 0.00523013 $$$ __label__geography__magyarország 1.00001 __label__jog 0.909917 __label__büntetőjog 0.531219 __label__polgári@@jog 0.119213 __label__kártérítés 0.0583558 __label__személyiségi@@jogok 0.0293222 __label__igazságügy 0.0197291 __label__organization__legfelsőbb@@bíróság 0.0116973 __label__szerzői@@jog 0.0113418 __label__sajtóperek 0.0106625 $$$ __label__jog __label__kártérítés __label__polgári@@jog __label__sajtóperek geography__magyarország genre__vélemény author__gyenge@@zoltán year__2004 $$$ Nem vagyoni kár $$$ Nem vagyoni kár Köztudott, hogy sajtó útján elkövetett jogsértés miatt a bíróság kiszabott már letöltendő szabadságvesztést is. De többen többféle módon keresik igazukat a médiában elkövetett különféle sérelmek miatt. Rögtön az elején leszögezem: kétséges, hogy a becsületsértés vagy a rágalmazás a büntetőjog eszközeivel leküzdhető vagy leküzdendő kérdés. Konkrét eset: jó magyar szomszédok nem igazán szívelték egymást, olyannyira, hogy nem beszéltek egymással. Egyikük hirtelen ötlettől vezérelve feljelentette a másikat azzal, hogy vele szemben becsületsértést követett el. Vitt egy tanút is, aki „hallotta” az inkriminált kifejezést. A bíróság pénzbüntetést szabott ki a bepanaszolt ellen, holott ő állította, annyira utálja a másikat, hogy hónapok óta szóba se áll vele. A büntetést mégis elfogadta, mert akár mondhatta volna is azt, amit rábizonyítottak. A tárgyalás és a fellebbezési jogról való lemondás után odament a bíróhoz, és megkérdezte: „Ha a szomszéd máskor is hoz tanút, újra elítélnek?” Igen - volt a válasz. Látszik, hogy az illetők nem olvastak Senecát, aki szerint a harag azt is minősíti, aki haragszik, és az okos ember nem lát meg és nem hall meg mindent. Ez különbözteti meg a bölcset például a baromtól. A sajtó útján elkövetett rágalmazás vagy becsületsértés ténye (de csak a ténye) nyilván könnyebben bizonyítható. Kétséges azonban, szabad-e itt fellépni a büntetőjog eszközeivel, még ha a tett meglehetősen súlyos is. Ha van valami, ami az egyik legfontosabb érték, az éppen a szabadság, jelen esetben a szólás szabadsága. Ezt büntetőjogi eszközzel szabályozni nem lenne szabad. Persze erre meg azt mondják, ennek a szabadságnak is megvannak a határai. Nyilvánvalóan. De nem a büntetőjogi, hanem sokkal inkább a polgári jogi, ami - ha a bíróság konzekvensen működik - sokkal fájdalmasabb is lehet, mint a büntető joghátrány. A magyar polgári jog ismer egy jogintézményt, amelyet a szocialista jog sokáig igyekezett kitörölni még az emlékezetből is: ez a nem vagyoni kártérítés (bár járadékfizetésként rejtetten akkor is létezett). Majd 1978-ban visszahozták, de egy 1992-es alkománybírósági (AB) határozatig csak szűkített értelemben, kizárólag abban az esetben lehetett alkalmazni, ha a jogellenes cselekmény a sérelmet szenvedett „társadalmi életben való részvételét vagy egyébként életét tartósan vagy súlyosan megnehezítette”. Ezt a rejtett szocialista klauzulát ítélte az AB alkotmányellenesnek, és semmisítette meg - amivel a nem vagyoni kártérítés alkalmazásának lehetősége (elvileg) kiszélesedett -, s a jogalkalmazó kezébe tette a kár mértékének megállapítását. A jogalkalmazónak teljesen szubjektív alapon kell eldöntenie, száz, ezer vagy egymillió forintot ér, ha például az anyámat szidják. Nem véletlen, ha még mindig előfordul, hogy elvárják a kár bizonyítását, holott a nem vagyoni kár lényege éppen az, hogy egzaktan nem számszerűsíthető. Bár a szegény jogalkalmazót is meg kell értenünk. Mi alapján döntsön? Általános vélekedés szerint? Egyszerű anyázás tíz forint, a jelzői szerkezettel ellátott száz? Mindenesetre az ilyen döntések meglehetősen bátortalanok. Elég különös, és a helyzetet csak bonyolítja az egészségügyi miniszter rádióban elhangzott ötlete, hogy orvosi műhiba esetén limitálni kellene a kártérítés mértékét (ilyen ügyekben egyébként az átlagosnál magasabb a kártérítés összege). Kíváncsi lennék, milyen jogi érvekkel lehetne ezt a javaslatot alátámasztani. De gondoljuk csak meg, milyen abszurd helyzetet teremtene, ha megszabnák, hogy például egy kéz elvesztése maximum 100 ezer, egy lábé 200 ezer, véletlen kasztrálás 300 ezer forint. Az embert testrészenként be lehetne árazni. Mily szép is lenne! Ezzel szemben azt hiszem, a jogos és kiemelt súlyú ügyekben vastagabban kellene fognia a tollnak. A sajtó útján elkövetett, bizonyított és kirívó jogsértés esetén ne a börtöntől féljen az elkövető, hanem attól, hogy olyan kártérítést kell fizetnie, ami miatt a lap kénytelen lesz bezárni, de legalábbis messzire elkerülni a cikkírót. Mert ha ma helyreigazításra köteleznek egy lapot, az két év múlva talán le is hozza, de van, amelyik még akkor sem. Nem a büntetéspénz, hanem a következetes és hatékony alkalmazás segít az előrelépésben, de nem lehetnek illúzióink. A gyűlöletbeszéd kapcsán kialakult szabályozás azt mutatja, hogy a büntetőjogi eszközök még mindig előnyt élveznek a hatékony jogalkalmazással szemben. Mintha ilyen nehezen értelmezhető szabályoktól bármi is változna! Sajnos senki sem hisz igazán honi mentális közállapotaink javulásában, a mértékadó és intelligens beszéd előtérbe kerülésében. Ez pedig mindannyiunkat minősít - ha a nem is bíróság előtt. GYENGE ZOLTÁN (A szerző ügyvéd, egyetemi docens)
__label__közegészségügy 1.00001 __label__járvány 0.999491 __label__egészségügy 0.999099 __label__egészségvédelem 0.839744 __label__cigányság 0.191943 __label__gyógyszer-kereskedelem 0.019134 __label__aids 0.00758724 __label__állategészségügy 0.00539494 __label__betegek@@jogai 0.000865901 __label__hulladékfeldolgozás 0.000697851 $$$ __label__geography__magyarország 1.00001 __label__közegészségügy 1.00001 __label__egészségügy 1.00001 __label__járvány 1.00001 __label__egészségvédelem 0.991163 __label__organization__who 0.164526 __label__állategészségügy 0.090103 __label__aids 0.063725 __label__cigányság 0.0600966 __label__vérellátás 0.00885735 $$$ __label__egészségügy __label__járvány __label__közegészségügy geography__magyarország genre__hír year__2009 $$$ Influenza elleni oltás $$$ Influenza elleni oltás A világon az elsők között kaphatják meg a magyarok az újinfluenza (H1N1) elleni védőoltást. Szeptember utolsó napján egyszerre kezdődik meg a szezonális és az új járvány elleni vakcina kiszállítása a háziorvosokhoz. A H1N1 elleni, már legyártott és az Egészségügyi Készletgazdálkodási Intézetben raktározott 2 millió adag oltóanyagot első ütemben a leginkább veszélyeztetettek, a terhes nők, a krónikus betegségben szenvedők, valamint a munkájuk miatt fokozott védelemre szorulók kapják meg, ingyen. A gyógyszertárakban legkorábban október végén, recept ellenében lesz hozzáférhető a vakcina azoknak, akik nem tartoznak az ingyenes oltásra jogosultak közé – tájékoztatta a HVG-t az országos tiszti főorvos. A gyermekek immunizálására még nem adta ki az engedélyt az Országos Gyógyszerészeti Intézet, erre azért kell várni még legalább egy hetet, mert nem fejeződött be a klinikai vizsgálatok értékelése. A háziorvosok, akik a rendkívüli feladat ellátásáért oltásonként 200 forintot kapnak a társadalombiztosítótól, arra nem kapnak külön keretet, hogy levélben értesítsék azokat a pácienseiket, akik a veszélyeztetettek közé tartoznak.
__label__hadsereg 1.00001 __label__katonai@@kiadások 0.262852 __label__biztonságpolitika 0.262852 __label__gazdaság 0.136618 __label__békefenntartás 0.00308537 __label__biztonsági@@szolgálat 0.00199777 __label__fegyverkereskedelem 0.00165848 __label__katonai@@szolgálat 0.00146506 __label__állami@@költségvetés 0.00142036 __label__hadgyakorlat 0.000513336 $$$ __label__geography__magyarország 1.00001 __label__hadsereg 1.00001 __label__katonai@@kiadások 0.803184 __label__biztonságpolitika 0.152042 __label__geography__afganisztán 0.0203424 __label__békefenntartás 0.0103382 __label__biztonsági@@szolgálat 0.00556492 __label__organization__magyar@@honvédség 0.00328306 __label__organization__köztársasági@@őrezred 0.00219272 __label__organization__gripen@@international 0.00176461 $$$ __label__biztonságpolitika __label__hadsereg __label__külpolitika __label__politika geography__magyarország genre__cikk year__2010 $$$ NYOLC ÉV SZÁMOKBAN, Két hadsereg $$$ NYOLC ÉV SZÁMOKBAN Két hadsereg Az utóbbi években két magyar hadsereg alakult ki. Az egyik a külföldi katonai missziós feladatokat ellátni képes, egy-két ezer fős haderő, amelynek legnagyobb vállalkozása gyarapodó létszámban vesz részt az afganisztáni béketeremtésben, ahová a két hősi halottat követelő baglani misszió mellett Magyarország tavaly már harcoló katonákat és repülőtér-biztosítókat is küldött. Ugyancsak kirakatba került a pápai repülőtér NATO-bázissá tétele, valamint a szerepvállalás a szövetség koszovói rendfenntartó alakulataiban. Az utolsó sorkatonák 2004-es leszerelése után 44 ezerről mára 22 ezer fősre olvadt honvédség másik része folyamatosan gondokkal küzd, a honvédek létszáma 7600 fő. Nyolc éve a védelmi kiadások 280 milliárd forint, vagyis a GDP 1,7 százaléka körül alakultak, míg a 2010-es előirányzat 308 milliárd forinttal számol, ami a GDP 1,1-1,2 százaléka. A NATO 3 százalékot vár el a tagországoktól. A honvédségben a fluktuáció és a toborzás sikertelensége miatt állandósultak a létszámgondok, tavaly egyes területeken 10 százalék körüli munkaerőhiány volt. Ezen nem tudott enyhíteni az önkéntes tartalékos haderő 2008-as felállítása sem. Az utolsó nagy jelentőségű fegyverbeszerzés 2001-ben és 2002-ben történt, az akkori döntést a Gripen vadászrepülők vásárlásáról azóta is a korrupció gyanúja lengi körül.
__label__oktatás 0.874087 __label__közoktatás 0.651365 __label__közigazgatás 0.507822 __label__általános@@iskola 0.48439 __label__településszerkezet 0.119213 __label__város 0.0926978 __label__önkormányzat 0.033096 __label__népesség 0.0209742 __label__társadalom 0.0100236 __label__szakképzés 0.00942259 $$$ __label__geography__magyarország 1.00001 __label__közigazgatás 0.907322 __label__oktatás 0.803184 __label__közoktatás 0.665421 __label__általános@@iskola 0.399822 __label__településszerkezet 0.112805 __label__város 0.0758682 __label__önkormányzat 0.0518555 __label__társadalom 0.00971848 __label__népesség 0.00539494 $$$ __label__általános@@iskola __label__közigazgatás __label__közoktatás __label__oktatás geography__magyarország genre__cikk genre__keretes year__2011 $$$ Falusi kisiskolák: a Dunántúlon többségük már bezárt $$$ Falusi kisiskolák: a Dunántúlon többségük már bezárt Habár a 424 lakosú Siklósnagyfalu harmincöt éve bezárt általános iskolájában a múlt hét óta újra tanítanak, a Baranya megyei települések túlnyomó többségében – 73 százalékában – nem szól már az iskolacsengő. A 284 baranyai falu közül nem kevesebb mint 208 községből a szomszédos vagy éppen valamelyik távolabbi helységbe ingáznak az alsó és a felső tagozatosok. A közismerten aprófalvas Baranyában az utóbbi években nem csak a törpefalvakban csuktak be tanintézményeket az önkormányzatok: megszűnt az általános iskolai képzés például a Péccsel szomszédos, 1904 lakosú Nagykozáron és az 1301 fős Keszün, akárcsak a Szigetvárral határos, 1023 lelkes Mozsgón is – derül ki az Oktatási Hivatal által a HVG rendelkezésére bocsátott adatokból. Ugyancsak tömegesen húzták le a rólót a Vas és Zala megyei „elemi iskolákban”: arrafelé a községek 71 százaléka hagyott fel az általános iskolai képzéssel. Ugyanez a mutató Veszprém megyében 62 százalék volt. A falusi iskolák tömeges bezárása ellenére (csak az utóbbi fél évtizedben másfél száz intézmény kapujára került lakat) összesen négy helység – Érpatak (Szabolcs), Pecöl (Vas), Lipót (Győr) és a már említett Siklósnagyfalu – élt idén a helyi oktatás újraindításának a kormány által meghirdetett lehetőségével. Pedig a mára iskola nélkül maradt települések között nem kevesebb mint 28, ezer lakosúnál népesebb található, például Balatongyörök (1085 fő), Dömös (1159), Mátraszőlős (1610), Kőröshegy (1611). Az általános iskolai oktatás többé-kevésbé spontán koncentrálódása – ha nem is a Dunántúlra jellemző ütemben – Kelet-Magyarország több vidékén is tapasztalható. Éppen ott található a két legnagyobb olyan település – a 2741 lakosú hevesi Andornaktálya és a 2267 lelkes Pest megyei Csörög –, amely saját fennhatósága alatt még csak alsó tagozatot sem működtet. A falvak kivonulása a közoktatásból a tanulók létszámának drasztikus csökkenésével függ össze, ráadásul a városok és a nagyközségek egyre nagyobb számban vesznek fel a hivatalos vonzáskörzetükön kívüli diákokat. A már említett dunántúli megyék mellett viszonylag magas az általános iskolát nem működtető falvak aránya Borsod-Abaúj-Zemplén (46 százalék), Tolna (44), Győr-Moson-Sopron (43) és Nógrád (39) megyében is. Az 501–1000 lelkes kisközségek közül mára minden harmadik településen megszűnt Magyarországon az oktatás, ez a helyzet például Ártándon, Bánkon, Balatonmáriafürdőn, Badacsonytördemicen, Balatonőszödön, Kővágóörsön, Balatonakalin és Zsurkon. A 2707 hazai község közül végül is 1246-ban nincs ma már sem felső, sem alsó tagozatos képzés.
__label__vasúti@@közlekedés 0.970698 __label__közlekedés 0.968866 __label__vasúti@@baleset 0.0980893 __label__vasúti@@járműgyártás 0.0583558 __label__repülőterek 0.0116973 __label__katasztrófa 0.00858749 __label__sztrájk 0.00592107 __label__tömegközlekedés 0.00308537 __label__posta 0.00219272 __label__koncesszió 0.00206074 $$$ __label__geography__nagy-britannia 0.999255 __label__közlekedés 0.964865 __label__vasúti@@közlekedés 0.948165 __label__vasúti@@baleset 0.136618 __label__repülőterek 0.063725 __label__vasúti@@járműgyártás 0.0408557 __label__tömegközlekedés 0.0216253 __label__rendőrség 0.0209742 __label__organization__bombardier 0.0113418 __label__organization__eurotunnel 0.00885735 $$$ __label__vasúti@@közlekedés __label__közlekedés geography__nagy-britannia genre__cikk year__1999 $$$ Brit vasútbiztonság, Pályatévesztés $$$ Brit vasútbiztonság Pályatévesztés A brit kormány a londoni Paddington pályaudvarnál történt súlyos vasúti szerencsétlenség keltette közfelháborodás nyomán úgy döntött, hogy megvonja a vasúti pályákat üzemeltető Railtrack magántársaságtól a biztonsági berendezések kezelésének és telepítésének jogát, mert a társaság „üzleti-kereskedelmi érdekeltsége nyilvánvaló ellentétbe került a biztonsági követelményekkel”. „A miniszternek világosan meg kell mondania, mit szándékozik tenni a brit vasutak tarthatatlan állapotának felszámolására, vagy mondjon le. Az embereknek elegük van a magyarázatokból és az egymásra mutogatásból. Fejeknek kell hullaniuk!” A nagy példányszámú londoni The Sun napilap hangvétele a Paddington pályaudvarnál történt borzalmas vasúti katasztrófát követő napokban az egyik markáns jele volt, mennyire megrázta a brit közvéleményt a legkevesebb negyven áldozattal járó szerencsétlenség (a halottak pontos száma máig sem ismert). A sajtó a biztonságot elhanyagoló magántársaságokat tette elsősorban felelőssé a történtekért, de az egymást váltó kormányzatokat is, amelyek tíz éve halogatják az automatizált vonatvédelmi rendszer (ATP) telepítését annak magas költségei miatt, s három éve úgy adták magánkézbe az egész vasúti rendszert, hogy nem kötöttek ki szigorúbb biztonsági követelményeket az üzemeltetők számára. John Prescott miniszterelnök-helyettes és közlekedési miniszter az ITN televízió kamerái előtt a felelősséget firtató kérdésekre kijelentette, hogy a munkáspárti kormány privatizált vasúthálózatot örökölt a konzervatívoktól, és az automatizált biztonsági rendszerek telepítésének várhatóan 1 milliárd fontnyi (1 angol font = 398,21 forint) költségét - ha a telepítést a szerencsétlenség okait feltáró hatósági vizsgálat szükségesnek mondja - a magántársaságoknak kell majd előteremteniük. Ám helyettese, Gus Macdonald nem zárta ki, hogy - ha másként nem megy - állami forrásokból finanszírozzák a fejlesztést. Az ATP olyan számítógépes biztonsági rendszer, amely hangjelzéssel figyelmezteti a mozdonyvezetőt, ha túllépi a megengedett sebességhatárt, és automatikusan leállítja a vonatot a tilos szemaforjelzés figyelmen kívül hagyása esetén. A telepítést már 1988-ban ajánlotta egy szakértői bizottság a londoni Clapham elosztónál történt, 35 halálos áldozatot követelő szerencsétlenség után, ám máig igen kevés szerelvényt láttak el vele. A mostani baleset azért következett be, mert a Tames Trains társaság személyvonata nem állt meg a Paddington pályaudvarról kivezető pályaszakasz utolsó, 109. számú szemaforja piros jelzésénél, hanem - a megtalált fekete doboz adatai szerint - gyorsított, és így belerohant a First Great Western társaság Cheltenhamból egy keresztező vágányon érkező, óránként 200 kilométeres sebességgel száguldó intercity gyorsvonatának második kocsijába. A First Great Western szerelvényén volt ATP-rendszer, de nem kapcsolták be. A vizsgálat első megállapításai szerint azonban ez nem befolyásolta a balesetet, mert a gyorsvonat zöld jelzésen haladt. A vádak arra a bizonyos 109. számú szemaforra összpontosulnak, amely miatt már több baleset is történt ezen a ponton. Először is nem a vágány jobb oldalán áll, mint minden más jelzés, hanem baloldalt, ráadásul félig elrejtve villanyoszlopok és vezetékek dzsungelébe. Jelentések szerint az elmúlt hat évben összesen nyolc alkalommal történt már meg, hogy vonatvezetők figyelmen kívül hagyták a jelzését; két esztendeje az ugyanezen a ponton történt balesetben heten életüket vesztették. Az is kiderült: idén márciusban egy szakértői bizottság javasolta a vasúti pályákat és a pályaudvarokat üzemeltető Railtrack társaságnak a szemafor áthelyezését és más módosításokat, ám nem történt semmi. A Railtrack vezérigazgatója, Gerald Corbett azzal védekezett, hogy a bizottság ajánlásainak egy részét teljesítették, más részeit „gyakorlatilag kivihetetlennek” találták, s ezért nem hajtották végre. A vasúti dolgozók szakszervezete (ASLEF) szerint viszont a magántársaságok profitéhsége a fő oka annak, hogy a biztonsági szempontok háttérbe szorulnak. Mick Rix, az ASLEF főtitkára egyenesen sztrájkot helyezett kilátásba, ha a jelenlegi helyzet nem változik. A brit államvasutakat (British Railways) a konzervatív kormány 1997-ben adta teljesen magánkézbe. A pályák és az állomások üzemeltetője a Railtrack, a személy- és áruszállítást mintegy 25 kisebb-nagyobb magántársaság végzi. Az Európai Unió közlekedéspolitikájának lényeges eleme, hogy bármely vasúti társaság nyújthasson szolgáltatást bárhol, ezért a pályák üzemeltetését külön kell választani a vasúti szerelvényekétől. Prescott közlekedési miniszter most azzal fenyegette meg az üzemeltető társaságokat, hogy nem újítják meg koncessziójukat, ha nem áldoznak többet a biztonságra. S a kormány egy, a baleset után tartott rendkívüli ülésén úgy döntött, mindenképpen megvonja a Railtracktől a biztonsági berendezések kezelését és felügyeletét, s azt egy rövidesen felállítandó, „üzleti szempontok iránt közömbös” köztestületre bízza. A Railtrack-vezérigazgató Corbett ezután csak annyit mondott a BBC-nek: „Nem fogjuk ellenezni a biztonsági hatáskörünk elvételét, de mindenképpen rá kell mutatnom, hogy a paddingtoni szerencsétlenség felelőssége nem bennünket terhel. A 109. számú szemafor működött, tilos jelzést adott, és a személyvonat vezetője ezt nem vette figyelembe.” A Railtrack és a sajtó egy része szerint a fő hibát a személyvonat vezetője, a szerencsétlenségben elhunyt Michael Hodder követte el, ami részben arra vezethető vissza, hogy nem volt kellő gyakorlata. Hodder alig hat hete vizsgázott le egy mindössze 32 hetes tanfolyam után, miközben a vasúti társaságok szövetsége szerint az ilyen kiképzésnek legalább kilenc hónapig kellene tartania. Ráadásul egyedül vezette a vonatot, mert a két mozdonyvezetős rendszert takarékossági okokból egy ideje megszüntették. A brit mozdonyvezetők amúgy is nagy nyomás alatt dolgoznak. A társaságoknak ugyanis vissza kell fizetniük a vonatjegy árát, ha a vonat késik. A menetrend betartása így fontosabb a biztonsági szempontoknál. Az mindenképpen megállapítható - mutatott rá a The Times -, hogy a nagy sikerként elkönyvelt privatizáció, amelynek bevételeire támaszkodva a konzervatív kormány adót csökkenthetett, és amely jelentős kiadásoktól szabadította meg a költségvetést, magáncégek gazdagodásához és a biztonsági követelmények elhanyagolásához vezetett. S a lap kétli, hogy az ATP-rendszer teljes vasúti hálózatra történő bevezetésének 1 milliárd fontos számláját ezek a társaságok állni fogják. A privatizációs szerződések szerint ugyanis mindmáig részesülnek állami támogatásban - ez jelenleg összesen évi 1,4 milliárd font, és a tervek szerint 2007-re csökken majd évi 600 millióra -, s a modernizáció, a biztonság költségei mindenképpen a társadalomra hárulnak majd, akár a jegyvásárló utazóközönségre, akár az adófizető polgárok összességére. A biztonsági követelmények szigorúbb érvényesítése, amire a Blair-kormány most ígéretet tett, semmiképpen sem befolyásolja a közlekedési ágazatban tervezett további privatizációkat, legalábbis ezt erősítette a kormányszóvivő. Változatlanok tehát a tervek, hogy hamarosan magánkézbe adják a légiforgalom-ellenőrzést és a londoni metrót.
__label__igazságügy 0.999364 __label__bíróság 0.998412 __label__jog 0.119213 __label__büntetőeljárás@@jog 0.0803675 __label__bűnüldözés 0.00691384 __label__cégbíróság 0.0043415 __label__büntetőjog 0.0042088 __label__bírói@@függetlenség 0.00371725 __label__választott@@bíróság 0.00328306 __label__ügyészség 0.00281093 $$$ __label__geography__magyarország 1.00001 __label__bíróság 0.999642 __label__igazságügy 0.998841 __label__büntetőeljárás@@jog 0.0716012 __label__jog 0.0197291 __label__büntetés-végrehajtás 0.0185566 __label__geography__békés@@megye 0.0169249 __label__organization__országos@@bírósági@@hivatal 0.0120638 __label__organization__vpop 0.00971848 __label__cégbíróság 0.00885735 $$$ __label__bíróság __label__igazságügy geography__magyarország genre__cikk genre__keretes genre__toplista year__2012 $$$ Bírósági munkatempó: Vas megyében volt a legnagyobb $$$ Bírósági munkatempó: Vas megyében volt a legnagyobb Vas megye városaiban működött a legnagyobb fordulatszámmal a helyi büntetőbíróságok gépezete tavaly Magyarországon. Szombathely, Körmend, Kőszeg és Sárvár első fokon eljáró büntetőítészei az országos átlagnál 35 százalékkal több (havonta egyenként átlagosan 21-21) peres ügyet fejeztek be 2011-ben. A legnagyobb hátralékkal Győr-Moson-Sopron megye, továbbá Budapest és Hajdú-Bihar helyi büntetőbírái küszködtek, e körzetekben négyszer–hatszor akkora volt év végén a restancia – bíránként 152–172 akta –, mint Békés vagy Somogy megyében. Az emberölési és más kirívóan súlyos büntetőügyek tekintetében a Fejér megyei és a Fővárosi Bíróságon a legkritikusabb a helyzet, ahol az országos átlagnál 50 százalékkal több régi akta porosodott múlt év végén a polcokon – derül ki a Bírósági Közlöny legfrissebb, 2012. július–augusztusi számából. A házassági bontópereket, öröklési vitákat, továbbá kártérítési és más hasonló ügyeket tárgyaló elsőfokú polgári bírók közül ugyancsak a Vas megyeiek diktálták tavaly a legnagyobb tempót, ott a városi ítészek átlagosan 34 ügyet zártak le minden egyes hónapban. Őket a munkaintenzitás alapján a Baranya, illetve a Pest megyei, továbbá a fővárosi kollégáik követik havi 32, illetve 29-29 lezárt aktával. A bírói pulpitusra – mint évek óta mindig – a leggyakrabban (havonta 11-11 napon) továbbra is a Bács-Kiskun, valamint a Fejér megyei büntetőbírák mennek fel Magyarországon, míg a legritkábban (havonta négyszer) a szombathelyi megyei büntetőbírák. A tárgyalási napok száma a bírói hierarchia magasabb szintjein egyébként hagyományosan alacsonyabb, mint a helyi törvényházakban, habár a korábbi kiáltó különbségek mára jelentősen csökkentek. Míg a városi bíráknak átlagosan 8-9, a megyei ítélőtanácsok fellebbezési ügyekben eljáró tagjainak 7, az ítélőtáblai ítészeknek pedig 7-8 tárgyalási napot kell tartaniuk havonta – állapítható meg a statisztikákból. A különböző bíróságokon az egy ítészre jutó peres ügyek száma viszont továbbra is jelentős különbséget mutat. Vas megyében tavaly 22, Győr-Moson-Sopron megyében 19 új peres akta jutott például minden egyes hónapban egy-egy büntetőbíróra, Békésben viszont csak 9, Komárom-Esztergom megyében pedig 13. A polgári ügyszakban az egyik végletet megint csak Vas megye jelenti, míg a másik végletnek Somogy számít: az előbbi körzetben havonta 32, az utóbbiban 20 új ügy jutott egy-egy bíróra. Mindent egybevetve egy helyi büntetőbíró átlagosan 189, egy polgári bíró pedig 314 peres ügyet fejezett be 2011-ben itthon.
__label__oktatás 0.705795 __label__felsőoktatás 0.577505 __label__internet 0.507822 __label__egyetem 0.239359 __label__informatika 0.0116973 __label__felnőttoktatás 0.0106625 __label__menedzserképzés 0.00807199 __label__toplista 0.00758724 __label__középiskola 0.00491541 __label__magánegyetem 0.00447838 $$$ __label__oktatás 0.615098 __label__geography__magyarország 0.334599 __label__felsőoktatás 0.233716 __label__egyetem 0.164526 __label__internet 0.125933 __label__geography__usa 0.0926978 __label__informatika 0.019134 __label__információszolgáltatás 0.016413 __label__toplista 0.0140736 __label__pénzhelyettesítő@@fizetőeszközök 0.0128312 $$$ __label__egyetem __label__felsőoktatás __label__internet genre__cikk year__2016 $$$ | VIRTUÁLIS EGYETEM | INGYENES KÉPZÉS | MOOC |, Távprognózisok $$$ | VIRTUÁLIS EGYETEM | INGYENES KÉPZÉS | MOOC | Távprognózisok Az oktatás világforradalmaként ünnepelték néhány éve az ingyenes online kurzusok megjelenését. A születésüknél bábáskodó elit egyetemek ügyelnek rá, hogy az új módi ne menjen a biznisz rovására. Tanulj otthon, karosszékből a világ legjobb egyetemein! – világszerte mind több tanulni vágyó teszi magáévá e közhellyé koptatott jelmondatot. Az angol rövidítéssel MOOC-oknak nevezett nyílt, vagyis bárki által hozzáférhető és zömében ingyenes online tömegkurzusok, illetve az ilyeneket kínáló szervezetek és egyetemi konzorciumok számára sikerév volt a tavalyi. A szakmai elemző intézetek által közölt statisztikák szerint a MOOC-kurzusok száma idén januárra globálisan elérte a 4500-at. Igaz, ebben éppúgy benne vannak a kreditpontokat érő egyetemi kurzusok, mint a továbbképzésre, önművelődésre szánt, rövidebb – 75 százalékban angol nyelvű – képzések. A MOOC-jelenség még mindig viszonylag újdonságnak számít, még ha néhány intézmény, például a ma is a piacon lévő hageni Távegyetem vagy a brit Open University évtizedek óta alkalmazza is a távoktatás különböző formáit. Az online oktatás egyik úttörője az Amerikában élő Salman Khan nonprofit online „videoiskolája”, a Khan Akadémia, amelyet 2006-ban hoztak létre. A MOOC-ok születését a szakértők 2011-re datálják, ekkor hirdette meg ingyenesen, a köz számára elérhetően az amerikai Stanford Egyetem néhány informatikai képzését. A következő évben aztán berobbant a piac: két volt stanfordos oktató megalakította nyereségérdekelt vállalkozásként a Courserát, egy másik professzortársuk pedig a Udacityt. De mások sem voltak restek: két bostoni csúcsegyetem, a Massachusetts Institute of Technology és a Harvard ugyancsak 2012-ben hozta létre nonprofit konzorciumát, az EdX-et. Időközben Európa is beszállt a MOOC-versenyfutásba. Nagy-Britannia 2013-ban hirdette meg a kéttucatnyi egyetem ingyenes online kurzusait kormánytámogatással összefogó FutureLearn projektet, az Európai Bizottság is elindította saját oktatási piacterét Openeducationeuropa.eu néven, az Iversity pedig a német kormány támogatásával jött létre. A hallgatók beiratkozási aránya alapján tavaly 35 százalékkal a jellemzően fizetős Coursera volt a legnagyobb online oktatási szolgáltató. A második az EdX 18 százalékkal, a többiek messze lemaradva követték őket. A FutureLearn például a hallgatók körülbelül 5,5 százalékát, a számítástechnikára szakosodott Udacity a 3 százalékát, az Iversity kevesebb mint egy százalékát tudhatja magáénak. Az oktatási tanácsadók bonni székhelyű szövetsége szerint az előző évi 18 millió után tavaly a 35 millió főt is meghaladta a legalább egy kurzusra beiratkozottak száma. Más kérdés, hogy az ingyenes kurzusok hallgatói igencsak tünékenyek: a statisztikusok nagyjából egybehangzó számításai szerint az ilyen tanfolyamokon átlagosan 85–90 százalékos a lemorzsolódás. A MOOC-ok ugyanis elsősorban a saját örömükre, hobbiból tanulóknak adnak lehetőséget az ingyenes továbbképzésre, bár az elmúlt év tendenciái szerint – alighanem éppen a lemorzsolódás visszaszorítása érdekében – egyre inkább engednek az ingyenesség eszméjéből, és regisztrációs díjat, esetleg tandíjat kérnek a távhallgatóktól. A kínálat zavarba ejtően gazdag, a lehetőségeknek azonban csak a töredéke igazi egyetemi kurzus, főképp olyan, amit az anyaegyetem hallgatójaként kreditpontokká lehet váltani. Teljesen online elvégezhető képzést – ami a beiratkozástól a diplomaszerzésig vezet – jószerével keresve sem találni, pláne nem olyat, ami még ingyenes is lenne. A szabályt erősítő kivétel talán az amerikai nonprofit University of the People, amely online és tandíjmentesen megszerezhető végzettséget ígér, kizárólag a diplomakiadásért kér névleges, 50 dollár körüli összeget. Az EdX-en jelen lévő Harvard Egyetem gyakorlata jellemzőbb. Náluk szintén lehet „majdnem online” diplomát szerezni, de egy félévet mindenképpen a campusban kell tölteniük a diákoknak. Egy Harvard-kredit átlagdíja körülbelül 300 dollár, egy alapszakos diploma ára pedig összesen akár 40 ezer dollárra – több mint 10 millió forintra – is felmehet. Ráadásul az online képzéseket nem a Harvard Egyetem, hanem egy e célra házon belül elkülönített szervezet, a Harvard Extension School szervezi. Ők adják a diplomát is, amin persze ott díszeleg az egyetem címere, de azért nem egyenértékű a hagyományos oklevéllel. Az online diplomaszerzés előtt leginkább technikai akadályok tornyosulnak. Például az, hogy hogyan lehet megoldani az értékelést és a vizsgáztatást a távtanulóknál, vagyis garantálni, hogy valóban a hallgató és valóban tiszta körülmények között vizsgázzon? Másrészt, úgy tűnik, egyelőre az egyetemek és képzéseik minősítési rendszere is nehezen tudja kezelni az otthoni tanulást. Ez utóbbiról azonban, főként az Egyesült Államokban, fellángolt a vita, legutóbb éppen tavaly veselkedtek neki a probléma megoldásának. Igaz, volt már példa ilyesmire, néhány éve a washingtoni minősítőszervezet akkreditálta a Coursera – pontosabban a Stanford Egyetem – négy informatikai kurzusát. A legnagyobb MOOC-szolgáltató egyetemek mintha nem is igazán ambicionálnák az ilyen változtatást, hiszen a képzési formák keveredése a hagyományos diplomájuk leértékelődéséhez vezethet. A MOOC-üzlet pedig így is pörög, mivel mind több egyetem áll át a Coursera-féle üzleti modellre. E szerint a kurzusok egyre inkább fizetősek lesznek, a névadó szervezetnél például átlagosan 300-400 dollárba kerülnek, de még az ingyenesek egy részénél is fennáll a lehetőség, hogy pénzért tanúsítványt kaphasson valaki a tanulmányairól. Tehát ha valaki dokumentáltatni akarja az online képzés elvégzését, például mert ezzel állást, előléptetést remél, akkor a hivatalos egyetemi igazolásért – ami nem azonos a diplomával – fizetnie kell. A jelek szerint a munkaerőpiacon ez sem kevés: a Coursera egyes becslések szerint 2014-ben 8–18 millió dollárt, tavaly pedig akár 30 millió dollárt is kereshetett csak az igazolások kiadásával.
__label__gazdaság 1.00001 __label__gazdasági@@előrejelzés 0.994099 __label__menedzsment 0.384922 __label__politika 0.00125484 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__gazdasági@@előrejelzés 1.00001 __label__geography__magyarország 1.00001 __label__gazdaság 0.803184 __label__hitel 0.468801 __label__organization__pricewaterhousecoopers 0.164526 __label__menedzsment 0.103759 __label__köztársasági@@elnök 0.00971848 __label__cégek 0.00408014 __label__organization__pricewaterhousecoopers@@kft. 0.00383448 __label__person__matolcsy@@györgy 0.00182021 $$$ __label__cégek __label__gazdaság __label__gazdasági@@előrejelzés __label__menedzsment __label__politika geography__magyarország organization__pricewaterhousecoopers genre__grafikon year__2016 $$$ A gazdasági és politikai tényezők kockázati jelentősége $$$ A gazdasági és politikai tényezők kockázati jelentősége 16100521.pdf
__label__húsipar 0.867046 __label__felszámolás 0.531219 __label__baromfiipar 0.0926978 __label__demonstráció 0.0583558 __label__közraktározás 0.0362301 __label__állattenyésztés 0.028446 __label__állami@@gazdaság 0.0251888 __label__tejipar 0.0185566 __label__takarmánygyártás 0.0149671 __label__sztrájk 0.0100236 $$$ __label__geography__magyarország 1.00001 __label__húsipar 0.928419 __label__organization__bábolna@@rt. 0.136618 __label__felszámolás 0.0980893 __label__organization__máv 0.0656148 __label__organization__fázis@@rt. 0.0251888 __label__organization__metraco@@rt. 0.0197291 __label__organization__szekszárdi@@húsipari@@rt. 0.0197291 __label__organization__malév@@rt. 0.0174525 __label__organization__gazdasági@@versenyhivatal 0.0145136 $$$ __label__húsipar __label__demonstráció geography__magyarország organization__szekszárdi@@húsipari@@rt. organization__fázis@@rt. genre__hír year__1998 $$$ Újabb húsostüntetés $$$ Újabb húsostüntetés A gyakorlatilag már felszámolt Szekszárdi Húsipari Rt. (SZH) húsz volt dolgozója március 30-án 60 családtagjával együtt jogosnak vélt járandóságának megfizetését követelve tüntetett az MSZOSZ budapesti székháza előtt. A szekszárdi cég vagyonát az idén januárban a budapesti székhelyű Fázis Rt. vásárolta meg 405 millió forintért, majd 270 embert felvéve Tolna Hús Rt. néven február 19-én újraindította a vállalkozást. „A felszámolásból származó bevételek a munkabér-követeléseknek csak egy részére lettek volna elegendők, ezért a Fázis Rt. hajlandó volt az eredeti 350 millió forintos ajánlatát 55 millió forinttal megtoldani, s így a Munka törvénykönyve szerint járó végkielégítést kaphatták kézhez a dolgozók” – állítja Zöld Gyula, a cég tulajdonos-vezérigazgatója. A 230 dolgozó azonban a korábbi tulajdonossal, a Magyarországról külföldre távozott Günther Schlegellel kötött rendkívül kedvező kollektív szerződésre hivatkozva további, fejenként átlagosan 200 ezer forintot követel. A Fázis Rt. vezetői március közepén bejelentették, hogy ennek 88 százalékát, a különböző köztartozásokkal együtt összesen 56 millió forintot „a zavartalan termelés biztosítása érdekében” hajlandók kifizetni április 15-éig (HVG, 1998. március 21.). A hétfői demonstrálók a többi 12 százalékot követelték – a MIÉP országgyűlési képviselőjének jelölt Tóth Endre vezetésével –, valamint az SZH korábbi privatizációs pályázatának egyik pontjára hivatkozva további, fejenként 100 ezer forintos követeléssel léptek fel az Állami Privatizációs és Vagyonkezelő Rt.-vel szemben.
__label__idegenforgalom 0.0251888 __label__külpolitika 0.0116973 __label__határsértés 0.00256091 __label__atomenergia 0.00182021 __label__belpolitika 0.00176461 __label__menekültek 0.00165848 __label__éhínség 0.00155876 __label__államcsíny 0.00155876 __label__politika 0.00151118 __label__gazdaság 0.00146506 $$$ __label__geography__észak-korea 0.999255 __label__geography__dél-korea 0.996935 __label__idegenforgalom 0.0675567 __label__geography__ázsia 0.0321107 __label__person__kim@@dzsong@@il 0.0259674 __label__geography__délkelet-ázsia 0.0216253 __label__külpolitika 0.0197291 __label__organization__hyundai 0.0179962 __label__organization__samsung 0.0174525 __label__geography__tajvan 0.0174525 $$$ __label__idegenforgalom __label__külpolitika geography__dél-korea geography__észak-korea genre__cikk author__bedő@@iván year__2006 $$$ DÉL-KOREAI TURISTÁK ÉSZAKON, Lazítani $$$ DÉL-KOREAI TURISTÁK ÉSZAKON Lazítani Miközben a világ Észak-Korea atomfegyverkezésétől retteg, Dél-Koreából egyre több békés turista lépi át a határt. Szöulban azt remélik, hogy a segélyezés és a lassú fellazítás vegyítésével készíthetik elő a későbbi újraegyesítést. Első osztályon az osztályellenségnél. Munkatábor helyett sátortábor. Akár ezekkel a szlogenekkel is hirdethetnék Dél-Koreában a festői Gyémánt-hegységbe (Kumgangszan) és az előtte fekvő tengerpartra szervezett társasutakat, ha a dolog nem lenne szinte világpolitikai jelentőségű, hiszen az üdülések színhelye a világtól egyébként elzárt Észak-Korea. A hotelek és strandok a világ legszigorúbban őrzött határa, a két Koreát elválasztó fegyvermentes övezet közvetlen szomszédságában fekszenek. A külvilág - elsősorban az Egyesült Államok - akár atomháborúra is kész, sőt saját polgárait éhezni hagyó, agymosásnak alávető, munkatáborokba záró diktatúraként tekint Kim Dzsong Il, a „szeretett vezető” birodalmára. A dél-koreaiak többsége, főleg a háború után született sok fiatal viszont kiszolgáltatott, szerencsétlen távoli rokonoknak tartja az északiakat, akiken addig is segíteni kell, amíg - remélhetőleg nem azonnal - bekövetkezik a két országrész újraegyesítése. Az együttműködést már csak azért is fontosnak vélik, mert amióta 2000-ben Phenjanban csúcstalálkozón fogott kezet egymással Kim Dzsong Il és a „napfény politikáját” meghirdető - ezzel a Nobel-békedíjat is elnyerő - dél-koreai elnök, Kim De Dzsung, azóta békésebb az élet a fegyvermentes övezet déli oldalán, kevésbé érezhető a katonai feszültség. A közeledés első nagy lépését a Hyundai Asan cég alapítója, Csung Dzsu Jung tette meg. Fiatalkorában, Északról menekülve, egy onnan átterelgetett tehén volt a kezdőtőkéje, ezért 1998-ban jelképes gesztusként 1001 tehenet vitt át Észak-Koreába. Az akció eredményesebbnek bizonyult, mint hitte volna: a rászoruló északiak nem adták vissza a teherautókat sem. Ennek fényében is meglepő, milyen kapitalista világot alakított ki a kommunizmus egyik utolsó fellegvárának gondosan körülkerített és közigazgatásilag is leválasztott déli csücskében a Hyundai Asan, a nagy dél-koreai cégcsoport Észak-Koreára szakosodott tagja. Több hotel és a hegyi turistaösvények megnyitása után idén szeptemberben avatják fel a golfpályát, és egy közeli völgyben dél-koreai szerzetesek már dolgoznak egy ódon templom helyreállításán. Ami a hétköznapibb örömöket illeti, hosszas vonakodás után az északiak tavaly nemzetbiztonsági jelentőségű engedményt tettek: beleegyeztek, hogy az üdülővendégek éjszaka is lemehessenek a tengerpartra, sőt sátrat is verhessenek. Ez sem semmi, tekintve hogy eleinte a turistacsoportok csak négyórás hajóúton közelíthették meg határ menti északi céljukat, nagy kerülőt téve nemzetközi vizeken, nehogy kikémlelhessék a szocializmus tengerpartját. 2003 óta viszont már buszok közlekednek - igaz, katonai kísérettel - a továbbra is aknazárral és magasfeszültségű szögesdrót kerítéssel védett demarkációs vonal mentén, sőt nemrég elkészült egy hatalmas, láthatólag jóval nagyobb forgalomra méretezett határátkelőhely is - egyelőre ott kell letétbe helyezni a mobiltelefonokat és a komolyabb teleobjektíveket. A Kumgang Hotelhez és a közelében épült más idegenforgalmi létesítményekhez Phenjannak és Szöulnak fontos, ám egészen más érdekei fűződnek. A gazdaságilag romokban heverő Koreai Népi Demokratikus Köztársaságnak minden amerikai dollár, minden dél-koreai won kapóra jön. A beruházásokon túl az üdülőövezet működtetésének költségeit is a déliek állják, s a létesítményeket energiával is Dél látja el, nem az állandó áramgondokkal küszködő Észak. Az északiak nagy aggodalma, az ellenséges fellazítás veszélye mérsékeltnek mondható: a határ menti vidék jól el van szigetelve az ország többi részétől, a nyaralók közelében pedig csak szigorúan kiválasztott káderek dolgozhatnak. Ahogyan a fegyvermentes övezet északi oldalán, Keszongnál is, az ugyancsak a Hyundai Asan által létesített, immár 6 ezer olcsó észak-koreai munkást foglalkoztató gazdasági zónában. Szöulban abban reménykednek, hogy nagyon lassan, fokozatosan Dél felől formálhatják át Északot. Már csak azért is, mert attól tartanak, Kim Dzsong Il rendszerének hirtelen összeomlása és egy előkészítetlen újraegyesítés maga alá temethetné Dél-Korea irigylésre méltó életszínvonalát. A békés közeledés tehát sok pénzt megér. Olyannyira, hogy ehhez fűződik az utóbbi évek legnagyobb koreai botránya is. Majdnem három évvel a 2000. júniusi csúcs után, épp amikor Kim De Dzsung távozott az elnöki posztról, egy dél-koreai ügyész azzal állt elő, hogy Szöul - egyszerűen szólva - 500 millió dollárért vásárolta meg a phenjani találkozót. A pénz állítólag megint csak a Hyundai Asan közreműködésével jutott el Északra, és az ügyész szerint ebből 100 millió nem a turizmus fejlesztésére ment, hanem politikai adomány lehetett. A leleplezésnek tragikus nyomatékot adott, hogy a Hyundai Asan vizsgálat alá vont elnöke, Csung Mong Hun (a cégalapító fia) a halálba ugrott irodája ablakából. A cég északi kapcsolatai azóta sem teljesen tiszták. Amikor tavaly - sikkasztás gyanújával - leváltották az egyik igazgatóhelyettest, aki történetesen az északiak legfontosabb kapcsolattartója volt, büntetésül Kim Dzsong Il átmenetileg korlátozta a Gyémánt-hegység környékére beengedett dél-koreaiak számát. E zökkenők ellenére a Hyundai Asan megtalálja a számítását. Tavaly így is több mint 300 ezer turista - köztük sok, Észak-Koreában született idősebb ember - kereste fel a Gyémánt-hegységet, és a Korea Times decemberi értesülése szerint a tavalyi volt az első év, amikor a Hyundai Asan nem ráfizetéssel zárta Korea-közi üzleteit. Ez még akkor is számít, ha a nyereség - ahogyan a hamburgi Der Spiegel idézi a cég észak-koreai menedzserét, Kim Jung Hjunt - „nem is olyan fontos ahhoz képest, mit tehetünk a kettészakított félsziget békéjéért”. No meg nyilván ahhoz képest sem, hogy veszélybe ne kerüljön az a harminc évre szóló, mintegy 15 milliárd dolláros koncesszió, amelyet a Hyundai Asan észak-koreai infrastrukturális beruházásokra kapott. BEDŐ IVÁN
__label__gazdaság 1.00001 __label__távközlés 1.00001 __label__versenyszabályozás 0.968866 __label__fogyasztóvédelem 0.0311538 __label__telefon 0.00461957 __label__műsorszórás 0.00193673 __label__mobiltelefon 0.00133502 __label__minőségvédelem 0.000697851 __label__ár 0.000636334 __label__marketing 0.000529305 $$$ __label__távközlés 1.00001 __label__geography__magyarország 1.00001 __label__gazdaság 1.00001 __label__organization__magyar@@telekom@@rt. 0.997537 __label__versenyszabályozás 0.989358 __label__organization__gazdasági@@versenyhivatal 0.152042 __label__organization__nemzeti@@hírközlési@@hatóság 0.0420977 __label__fogyasztóvédelem 0.0293222 __label__telefon 0.0229874 __label__person__straub@@elek 0.0109969 $$$ __label__fogyasztóvédelem __label__mobiltelefon __label__reklám __label__távközlés geography__magyarország organization__gazdasági@@versenyhivatal organization__invitel@@távközlési@@rt. organization__magyar@@telekom@@rt. genre__hír year__2008 $$$ Ötmilliós GVH-bírság a Magyar Telekomnak. $$$ Ötmilliós GVH-bírság a Magyar Telekomnak. A Gazdasági Versenyhivatal (GVH) a fogyasztókat megtévesztő hirdetéseik miatt 5 millió forintra bírságolta a Magyar Telekom Nyrt.-t (MTelekom), míg az Invitel Zrt.-t csak elmarasztalta, mivel jogsértését kisebb súlyúnak ítélte meg. Az MTelekom 2007 februárjában azzal népszerűsítette Dupla Profit névre keresztelt mobiltelefonos díjcsomagját, hogy a havidíj kétszerese beszélhető le. A GVH szerint azonban az már elsikkadt a televíziós reklámokban és az óriásplakátokon, hogy a kedvezmény igénybevételéhez még négy másik feltételnek is teljesülnie kell, például a fogyasztó köteles kétéves hűségnyilatkozatot tenni. Az Invitel pedig 2007 nyarán és őszén ADSL-csomagjai propagálásakor nem nyomatékosította eléggé, hogy a hirdetett áron csak hűségnyilatkozat aláírása után érhető el a szolgáltatás, és hogy a kedvezményes ár a hűségnyilatkozatban vállaltnál rövidebb ideig érvényes, ráadásul az ígért letöltési sebesség nem volt elérhető, a tényleges adatátviteli sebesség pedig 15-20 százalékkal volt alacsonyabb.
__label__külpolitika 0.948165 __label__természetvédelem 0.51563 __label__méhészet 0.507822 __label__érdekvédelem 0.453272 __label__márka 0.341593 __label__erdőgazdálkodás 0.119213 __label__kisebbségek 0.0244331 __label__kitüntetés 0.0244331 __label__diplomácia 0.0185566 __label__etológia 0.0113418 $$$ __label__geography__magyarország 1.00001 __label__diplomácia 0.980886 __label__márka 0.976321 __label__méhészet 0.967909 __label__természetvédelem 0.938134 __label__külpolitika 0.863402 __label__geography__európai@@unió 0.863402 __label__érdekvédelem 0.749097 __label__nemzetpropaganda 0.569863 __label__erdőgazdálkodás 0.55448 $$$ __label__erdőgazdálkodás __label__méhészet __label__természetvédelem geography__európai@@unió geography__magyarország genre__hír year__2014 $$$ Akácvita $$$ Akácvita Felvette a Magyar Értéktárba a Hungarikum Bizottság a magyar akácot és a magyar akácmézet is, megteremtve a lehetőségét, hogy ezek felkerüljenek a hungarikumok listájára. A lépés válasz volt az Európai Bizottságnak arra a kezdeményezésére, hogy az agresszíven terjedő, nem őshonos fajták – köztük a fehér akác – további elszaporodását a telepítés tiltásával állítsák meg a kontinensen. Az ökológusok szerint az Észak-Amerikából betelepített akác elnyomja a csak a Kárpát-medencében őshonos fákat. Ennek ellenére az akác gazdasági és társadalmi jelentőségére, a méhészek megélhetésére hivatkozva Magyarországnak sikerült megakadályoznia, hogy a magyar erdők negyedét alkotó fafaj tiltólistára kerüljön. A brüsszeli akcióért az egyebek mellett a Nemzeti Agrárgazdasági Kamara, a Magosz és az Országos Magyar Méhészeti Egyesület által alakított „akáckoalíció” lobbizott, és az ő javaslatuk volt az akác és az akácméz hungarikummá nyilvánítása.
__label__nyersanyagpiac 0.112805 __label__részvény 0.00807199 __label__valutakereskedelem 0.00649827 __label__olajipar 0.00240673 __label__ár 0.00146506 __label__áramszolgáltatás 0.000617076 __label__értékpapírpiac 0.000580316 __label__gabonakereskedelem 0.000440557 __label__kakaópiac 0.000389985 __label__áremelés 0.000366971 $$$ __label__olajipar 0.847978 __label__geography__usa 0.0518555 __label__nyersanyagpiac 0.0408557 __label__ár 0.0010105 __label__organization__conocophillips 0.000839589 __label__áremelés 0.000814086 __label__organization__petrotel 0.00071967 __label__valutakereskedelem 0.000617076 __label__gazdasági@@szankciók 0.000497857 __label__organization__täglich@@alles 1e-05 $$$ __label__olajipar genre__hír year__2012 $$$ 102 dollár fölé mehet a kőolaj $$$ 102 dollár fölé mehet a kőolaj – kedden 100 dollár alatti –hordónkénti ára a SolarCapital szerint, miután a dollár euróval szembeni gyengülése tovább kedvezhet a zöldhasúban denominált energiahordozó határidős jegyzésének. A határidős és származékos piacot felügyelő amerikai hatóság, a CFTC múlt heti statisztikája szerint a nyersolajra nyitott nettó vételi pozíciók száma nőtt, mivel a piac az iráni konfliktus gyorsabb rendeződésére számít. A rövid távú áremelkedést azonban fékezi, hogy az OPEC szerint a kínálat stabil, miközben a Fed által még legalább másfél évig garantált alacsony irányadó kamatsáv a dollár további leértékelődését eredményezheti. Igaz, meglepetést hozhat egy-egy nem várt hír a Közel-Keletről.
__label__kultúra 0.855861 __label__zene 0.140346 __label__hangszerkészítés 0.119213 __label__opera 0.00885735 __label__művészet 0.00858749 __label__árverés 0.00735583 __label__belsőépítészet 0.00670285 __label__műkereskedelem 0.0062999 __label__történelem 0.00592107 __label__kémia 0.00574025 $$$ __label__kultúra 0.859674 __label__hangszerkészítés 0.228166 __label__zene 0.0251888 __label__person__john 0.0169249 __label__sakk 0.0140736 __label__régészet 0.0124417 __label__történelem 0.0116973 __label__belsőépítészet 0.0113418 __label__person__hermann 0.0109969 __label__árverés 0.00942259 $$$ __label__zene __label__hangszerkészítés genre__cikk author__lindner@@andrás year__1999 $$$ Antonio Stradivari titkának nyomában, Az ördögi test $$$ Antonio Stradivari titkának nyomában Az ördögi test Megtalálták Stradivari, a legendás cremonai hegedűkészítő végrendeletét - hozta izgalomba néhány napja a világsajtó a hangszertörténet iránt érdeklődőket. Az irat azonban, mint kiderült, vitathatatlan kortörténeti érdekességei mellett alig vitt közelebb a ma olykor dollármilliókat érő hangszerek előállításának titkához. „Főzz ki fél kilogramm apró rákpáncélt erős lúgban huszonnégy órán át, utána szűrd át úgynevezett túrószsákon, a maradékot alaposan öblítsd át vízben, és oldd fel ecetben addig az állapotig, amíg sziruphoz hasonló halmazállapotú nem lesz. Ez volna a most megtalált Stradivari-féle lakk, amelynek titka tehát, hogy dominál benne a rákok és bogarak testében és szárnyában fellelhető kitin” - mondja lépten-nyomon az Amerikában élő, magyar származású biokémikus professzor, Joseph Nagyvary, aki évtizedes kutatásaival igyekezett új irányba terelni a Stradivari-titok megfejtését célzó próbálkozásokat. Nagyvary professzor tett azért számos, a hegedűszakértőket vitára késztető egyéb bejelentést is. Például, hogy a hegedűk királyainak semmi máshoz nem fogható hangját az a bórsavas kezelés is befolyásolhatta, amelyet a mester alkalmazott a hangszer „alapanyagául” szolgáló juharfa gombátlanítására. A Stradivari-mítosz nyomába eredt vegyészek, hangszerkészítők és a hangszer más ismerői közül sokan mindenesetre máris felvetették, hogy a Stradivari-féle csodalakkot ismerhette több korabeli hegedűkészítő mester is, ők mégsem alkottak máig nagy becsben álló hangszerremekeket. Sokan inkább a fa különleges kezelésében látják a titok kulcsát. Amiben - egyes vélemények szerint - döntő lehetett a korabeli húsfüstölőkben is alkalmazott, több hétig tartó ammóniafürdő hatása. E nézet egyik főapostola az Amerikai Hegedű-társaság titkárává lett, egykori űrkutatási mérnök, William Fulton. Megint mások a hangszer jellegzetes hátkialakítását tartják a leginkább meghatározónak az utánozhatatlannak mondott hegedűhang megszületésében. „Sokan azt hiszik, hogy a hegedűhát mindenütt egyforma vastag. Nem így van. Középen vastagabb, aztán elvékonyodik, a széle pedig ismét visszavastagodik. Arról nem is szólva, hogy korántsem közömbös, milyen domború egy hegedű. Stradivari volt ugyanis az első, aki a 17. század vége felé az addig ismert barokk hangszerek domború alakjával szemben laposabbra építette az új hangszert. Felismerte ugyanis, hogy az emberek szerettek volna már vidámabb zenét is hallani, amire a nazálisabb színezetű gambacsalád hangszerei nem voltak képesek. A maga korában forradalminak számító újításaival szinte utat mutatott az akkori zeneszerzőknek is, mert a már nem csupán kedves és édeskés, hanem kristályosan szóló, erős hangok képzésére is alkalmas hangszerrel mintegy lehetővé tette és inspirálta a nagyzenekari művek, szimfóniák, szimfonikus költemények és versenyművek megszületését” - mutat be egy érdekes szempontot Semmelweis Tibor hangszerszakértő, hegedűkészítő mester. Természetesen a különféle titokfejtők, ha lehet, a gyakorlatban is igazolni kívánják, hogy az ő elképzelésük alapján készített mai „Stradivarik” képesek úgy szólni, mint a nagy előd hangszerei. A lakkozási elmélet képviselője, Nagyvary professzor például a maga készítette bevonattal kezelt fából csináltatott - és nem sok szerénységgel Nagyvariusnak keresztelt - instrumentumaival - mint a HVG-nek adott telefoninterjújában közölte -, világ körüli hangbemutató utakra indított néhány fiatal hegedűs sztárt. S bár a Chicagói Szimfonikusok egykori hangversenymestere, az ugyancsak magyar származású Victor Aitay igencsak szkeptikus a tekintetben, hogy a titok csak a lakkban rejtezik, elismeri: Nagyvary hegedűi „különösen szépen szólnak”, s főként „nélkülözik a ma készült hegedűk többségére jellemző, túlságosan éles hangot”. A titok végleges megfejthetőségének nehézségét érzékeltetve Semmelweis Tibor azt is elmondja, hogy a zseniális cremonai mester olyan fából is nekilátott utóbb tökéletesen sikerült hangszert készíteni, amilyet a mai hegedűkészítők kezükbe sem vennének. „Neki nem jelentett gondot, ha benne hagyott egy csomót a hangszerré nemesedő fában. Ma ugyanezt egyetlen utóda sem merné megkockáztatni” - meséli. Pedig a cremonai mesternek nem álltak rendelkezésére a mai precíz mérőeszközök, szerszámok - például gyaluk - sem. Nem csoda hát, ha jó esetben csupán sejtés, miként lehetséges, hogy a bizonyítottan sötét, levegőtlen műhelyben, napjainkból visszatekintve kezdetleges eszközökkel készült hegedűk megmaradt példányainak többsége közel háromszáz év elmúltával is pompásan szól. Mert azért az is tévhit, hogy mindegyik. Túl azon ugyanis, hogy nem minden Stradivari készítette hegedű remekmű, gyakran elmaradt a rendszeres karbantartás is, ráadásul a világjáró művészek néha olyan strapának - és gyakori „környezetváltozásnak” - teszik ki a hangszereket, amire a készítő aligha számított. Így majdhogynem csodaszámba megy, hogy a 93 évet élt, igazán termékennyé idősebb korára vált mester keze alól kikerült több mint 1100 hangszerből megmaradt alig több mint százból ötven ma is megüti a hangversenyminőséget. A többit - sérülés, új hegedűhát, javítósegédek ügyetlenkedései miatt - legfeljebb a kegyelet okán tartják számon. Meg persze az árak miatt. Igaz ugyan, hogy a világ legdrágább hegedűjének tartott, egy árverésen 3,5 millió dollárért leütött Jupiter - szinte mindegyik Stradivari utóbb saját nevet kapott - árát nem mindegyik éri el, ám aki tezaurálási céllal keres ilyesmit, biztosan nem fizet rá. Manapság ugyanis még a „legsilányabb” Stradivarihoz sem lehet 200 ezer dollárnál olcsóbban hozzájutni. A művészek véleménye azért némileg megoszlik. Szenthelyi Miklós hegedűművész például, aki egy, a Stradivarik árfolyamának felén jegyzett, de ugyancsak csúcsminőségnek számító Guarnerin játszik, úgy vélekedik: „Bizton állíthatom, nincs ekkora különbség a két hangszer között.” Nézeteit alátámasztandó, arra hivatkozik, hogy az ördögi bravúrral hegedülő Niccolo Paganini is „guarneris” volt, és a mai világsztárok közül is többen választották a „konkurens márkát”, például Isaac Stern és Pinchas Zukerman. „Persze - ismeri el Szenthelyi - amúgy mindkettejüknek van egy-egy Stradivarija is.” Mindemellett fontosnak tartja hangsúlyozni azt a művészálláspontot is, miszerint az igazi zenész egy viszonylag közepes kvalitású hangszerből is képes mesteri hangokat elővarázsolni, míg egy kevésbé tehetséges hegedűsnek hiába adnák kezébe Stradivari remekét, egyszerűen képtelen lenne szóra érdemes dolgot produkálni vele. Mindez persze aligha fékezi a kísérletező kedvet, hogy napjaink hangszerkészítő mesterei a Nagy Mintához hasonlítható hangszert hozzanak létre. Az egyik legtekintélyesebb hegedűkészítő műhely, ahol ma az elismerten legkiválóbb minőségű Stradivari- vagy Guarneri-utánzatok készülnek, a hangszer-kereskedelem fellegvárának is számító Londonban működik. A régi mesterek munkáit szinte tökéletesen ismerő imitátorok itt tradicionális eszközökkel csinálják az eredetivel egyesek szerint szinte tökéletesen összetéveszthető, ám természetesen utánzatokként nyilvántartott példányokat. John Dilworth és csapata mindenesetre már egy Stradivari árának a tizedét is megkapja egy-egy neo-Stradivariért - igaz, évente legfeljebb hat-hét darabot bocsátanak ki műhelyükből. „Az igazi szakértő számára persze - állítja Szenthelyi Miklós - már ránézésre, de legalábbis az első megszólaláskor egyértelmű, hogy nem eredetiről van szó.” A Stradivarikat illető mai áhítat egyébként nem volt mindig ilyen egyöntetű. Manapság szinte nem is illik beszélni róla, de letagadhatatlan, hogy a kortársak korántsem ezt a cremonai mestert tartották a legtöbbre. Annak idején ugyanis az itáliai Niccolo Amati, illetve az osztrák Jakob Stainer zeneszerszámai nemegyszer kapósabbak voltak. Ezt látszik alátámasztani egy Wolfgang Amadeus Mozarthoz írt levél is, amelyben apja arra inti az ifjú komponistát, hogy csak Amatit vagy Stainert vegyen magának, „de semmi esetre sem Stradivarit”, mert annak, úgymond, „csikorgó a hangja”. LINDNER ANDRÁS
__label__légi@@közlekedés 0.859674 __label__közlekedés 0.731069 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__légi@@közlekedés 0.0534133 __label__közlekedés 0.00395541 __label__organization__deutsche@@balaton@@broker@@holding 0.00248262 __label__organization__carpathian@@air@@kft. 0.00248262 __label__organization__malév@@express@@kft. 0.0021257 __label__organization__ganz@@gépgyár@@holding@@rt. 0.00182021 __label__organization__magyar@@légiforgalmi@@szolgálatok@@szakszervezete 0.0010105 __label__organization__skyeurope@@airlines@@hungary@@kft. 0.000921051 __label__organization__légiforgalmi@@és@@repülőtéri@@igazgatóság 0.000893046 $$$ __label__közlekedés __label__légi@@közlekedés geography__magyarország organization__carpathian@@air@@kft. genre__hír year__2001 $$$ Leállt a Carpathian Air. $$$ Leállt a Carpathian Air. Bizonytalan ideig szünetelteti járatait a Carpathian Air Transport Kft. (CAT), amely egy Jak 40-es repülőgéppel korábban Ljubljanába, Veronába és Belgrádba indított charterjáratokat. A két éve, magyar légügyi szakemberek által alapított, 15 millió forintos törzstőkéjű társaságban nemrégiben 80 százalékos részesedést szerzett a német Deutsche Balaton AG (DB), illetve annak leányvállalata, a Német Befektetési Társaság Rt. (HVG, 2001. július 21.). A leállást Jürgen Dickemann, a DB igazgatója nem a légi fuvarozást érintő általános recesszióval, hanem végső soron a társaság pénzügyi helyzetével magyarázta a HVG-nek, mondván: „személyzeti és gépproblémák jelentkeztek”. Cáfolta ugyanakkor azt a több magyarországi sajtóorgánumban megjelent hírt, hogy ki akarnának vonulni a magyar piacról, s ennek során megválnának a CAT-tól. Tény viszont, hogy a Német Befektetési Társaság Rt. már döntött például budapesti brókercége, a SkyBroker Értékpapír-bizományosi Rt. bezárásáról.
__label__pénzügy 1e-05 __label__gazdaság 1e-05 __label__kultúra 1e-05 __label__társadalom 1e-05 __label__külpolitika 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 1.00001 __label__politika 1e-05 __label__geography__európai@@unió 1e-05 __label__geography__usa 1e-05 __label__pénzügy 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__olimpia __label__sport genre__grafikon year__2013 $$$ Régi és új versenyszámok $$$ Régi és új versenyszámok 13260134.pdf
__label__külpolitika 1.00001 __label__gazdaság 0.901931 __label__külkereskedelem 0.859674 __label__gazdaságpolitika 0.0566624 __label__politika 0.0550153 __label__gazdasági@@szankciók 0.0244331 __label__pénzügy 0.0216253 __label__diplomácia 0.0124417 __label__államszervezet 0.0103382 __label__költségvetési@@hiány 0.00885735 $$$ __label__külpolitika 1.00001 __label__geography__oroszország 1.00001 __label__geography__belarusz 0.997537 __label__külkereskedelem 0.96591 __label__gazdaság 0.831153 __label__person__lukasenko 0.233716 __label__geography__moldova 0.177821 __label__person__alekszander 0.160276 __label__politika 0.144159 __label__gazdaságpolitika 0.109716 $$$ __label__külpolitika __label__politika geography__belarusz geography__oroszország genre__cikk author__poór@@csaba year__2009 $$$ OROSZ–BELORUSZ FESZÜLTSÉG, Baráti bal $$$ OROSZ–BELORUSZ FESZÜLTSÉG Baráti bal Hisztérikus vitákkal kísért viszály tépázza Oroszország és Belarusz szövetségét. Bár az egymásrautaltság erősebb a nézeteltéréseknél, bármikor újabb konfliktus robbanhat ki. Minden eddiginél tartósabb viszályt okozott az orosz–belorusz kapcsolatokban a gazdasági világválság, Minszk egyre több segítségre tart ugyanis igényt gyengélkedő gazdaságának az életben tartásához, Moszkva viszont egyre kevesebb ilyen gesztust engedhet meg magának. Először a pénzügyeken robbant ki vita, Belarusz – miközben a tavaly neki ítélt kétmilliárd dollárnyi orosz stabilizációs hitel utolsó negyedére várt – újabb, ezúttal hárommilliárd dollárnyi kölcsönre jelentette be igényét Moszkvánál. Alekszej Kudrin orosz pénzügyminiszter szerint azonban a még mindig 1,2 százalékos idei növekedéssel kérkedő Minszk egy éven belül fizetésképtelenné válhat, 3,7 milliárd dolláros valutatartalékát felemésztheti ugyanis a gyengülő belorusz rubel árfolyamának a támogatása. Vlagyimir Putyin orosz miniszterelnök a két ország közös kormányülésén kijelentette ugyan, hogy a „testvéri állam” bármikor számíthat segítségre, ám mindenki értette, ennek ára van, ráadásul egyre magasabb. Érezte ezt Alekszandr Lukasenko belorusz elnök is, aki rég nem látott vehemenciával ment neki Moszkvának. Arra utasította minisztereit, hogy ne könyörögjenek az oroszoknak, keressenek másutt támogatást, illetve piacot. Válaszul Moszkva megtiltotta a belorusz tejtermékek importját, és bár technológiai előírásokra hivatkozott, egy pillanatig sem fért kétség a politikai töltethez. Lukasenko válaszul azzal fenyegetőzött, hogy vámellenőrzést vezetnek be a közös határon, noha alig néhány nappal korábban állapodtak meg arról, hogy Belarusz, Kazahsztán és Oroszország egységes vámterületként kéri felvételét a Kereskedelmi Világszervezetbe (WTO). Minszkben közben azt is felfedezték, hogy az orosz sör ötöde szürkeimportként érkezik az országba, jelentős adóbevételektől fosztva meg a költségvetést. A másik oldalon pedig a Gazprom gázipari óriásvállalat állt elő azzal, hogy Belarusz több mint 230 millió dollárral tartozik neki. Egyes minszki értékelések szerint, és erre Lukasenko is célzott, Oroszország egyenesen a belorusz gazdaságra – azon belül is most éppen a tejiparra – akarja rátenni a kezét, minél több vállalatot próbál ellenőrzése alá vonni, megfosztva az országot előbb gazdasági, majd politikai szuverenitásától. Moszkvában ezt hevesen cáfolják, de azt nehezen tudnák tagadni, hogy az orosz tőke tényleg megveti a lábát Belaruszban, ahol a vállalatok 70 százaléka még állami kézben van. A Gazprom például ügyes manőverekkel már elérte, hogy a tulajdonába került a Beltranszgaz belorusz gáztársaság 37,5 százaléka, és részesedése hamarosan 50 százalékra nő. Fokozza a feszültséget, hogy Minszk a Nyugattal flörtöl, bekapcsolódott például az EU keleti partnerségi programjába, Brüsszel pedig igyekszik minél nagyobb éket verni az orosz–belorusz szövetség repedéseibe. A Moszkvát hergelő Lukasenko az unió területéről jó ideig kitiltott, utolsó európai diktátorból viszonylag gyorsan vált szalonképes tárgyalópartnerré, jóllehet az emberi jogok területén néhány politikai elítélt tavaly őszi szabadon bocsátásán kívül nem történt nagy előrelépés Belaruszban. A napokban a minszki brit nagykövet, Nigel Gould-Davies, majd Bernd Pfaffenbach német gazdasági államtitkár együttműködési készségről beszélt, a hét elején pedig Benita Ferrero-Waldner, az EU külügyi biztosa tett látogatást Minszkben, csomagjában tízmillió eurós technikai segéllyel. A sűrűsödő viták is jelzik, hogy alighanem álom marad az orosz–belorusz közös szövetségi állam terve. Pedig Borisz Jelcin akkori orosz és Alekszandr Lukasenko belorusz elnök 1996-ban szerződést írt alá a két ország közösségéről, egy évvel később a szövetségről, 1999 végén még az államalapító egyezményre is pecsét került, egy hónapra rá pedig megszületett az egységes államtanács és a közös minisztertanács is. Az integráció azonban akadozik. Lukasenko állítólag akkor veszítette el az érdeklődését, amikor kiderült, hogy nem ő vezeti az új államalakulatot, Jelcin örökébe ugyanis az erőskezű Vlagyimir Putyin lépett. Moszkva pedig kénytelen volt belátni, hogy Belarusz Oroszországba olvasztásával nem lehet létrehozni a közös államot. Ebbe egyetlen minszki politikus sem menne bele, és a belorusz közvélemény is elutasítja. Hintapolitikájával Lukasenko nem annyira az unióhoz akar közeledni, mint Moszkvából minél nagyobb engedményt kicsikarni. Hasonló célokat szolgál az is, hogy vonakodik elismerni a Grúziából kiszakadt Dél-Oszétia és Abházia függetlenségét, amivel folyamatosan sakkban tarthatja az oroszokat, akik a mostanihoz hasonló egy-egy erődemonstráción túl nem sokat tehetnek ellene. A két állam ugyanis kölcsönösen egymásra utalt. Ezt persze mindkettő a maga javára igyekszik kihasználni, ami bármikor újabb konfliktushoz vezethet. Moszkva számára Belarusz nemcsak fontos exportútvonal, hanem – például a közösen működtetett rakétavédelmi rendszer révén – nyugati ütközőövezet is. Lukasenko hangoztatja is, hogy ezért a pajzsért fizetni kell. Belarusz természetesen nem akar szakítani ezzel a szereppel, már csak azért sem, mert elsősorban ez hozza az orosz gazdasági támogatást, ami nélkül összeomlana, Lukasenko pedig hatalmasat bukna. És erre a moszkvai sajtó figyelmezteti is rendszeresen, olykor a hágai nemzetközi törvényszék elé állított szerb vezetők sorsával példálózva. POÓR CSABA / MOSZKVA
__label__média 0.377551 __label__energiaipar 0.0503406 __label__gazdaság 0.0373369 __label__televízió 0.0124417 __label__villamosenergia-ipar 0.00523013 __label__elektronikus@@sajtó 0.00507033 __label__közlekedés 0.0047652 __label__pénz-@@és@@tőkepiac 0.00193673 __label__hídépítés 0.00160785 __label__vízügy 0.00160785 $$$ __label__geography__magyarország 1.00001 __label__média 0.50001 __label__organization__klub@@rádió 0.256842 __label__organization__hungexpo@@vásár@@és@@reklám@@zrt. 0.0351548 __label__organization__sziget@@fesztivál 0.0321107 __label__organization__ge@@hungary@@rt. 0.028446 __label__organization__millenáris@@kft. 0.0267693 __label__organization__dunaholding@@rt. 0.0244331 __label__organization__gl@@events@@hungária@@zrt. 0.0197291 __label__organization__monográf@@rt. 0.019134 $$$ __label__elektronikus@@sajtó __label__média __label__televízió geography__magyarország organization__duna@@tv genre__hír year__2009 $$$ Alaptőkét csökkentett a Duna Televízió Zrt. $$$ Alaptőkét csökkentett a Duna Televízió Zrt. A társaság veszteségeinek rendezése céljából 823 millióval, 1,79 milliárd forintra szállította le alaptőkéjét a Duna Televízió Zrt. (DT). A társaság, mint azt érdeklődésünkre a DT-nél elmondták, évek óta 9 milliárd forint körüli bevételre tesz szert, a veszteség a növekvő költségekből adódott, 2008-ra viszont ismét 10 millió forint nyereséggel kalkulálnak. A mérlegbeszámolók tanúsága szerint valóban 2007 volt a DT fekete éve: a 2006-os 30 millió forintos nyereség ekkor, az árbevétel emelkedése mellett, közel 400 millió forint veszteségbe fordult. A 2007-es mérlegbeszámolóban a könyvvizsgáló egyébként felhívta a figyelmet arra a kockázatra, hogy a társaság saját tőkéje a jegyzett tőke kétharmada alá csökkent.