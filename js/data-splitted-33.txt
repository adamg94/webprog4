__label__légi@@közlekedés 0.52343 __label__repülőterek 0.090103 __label__közlekedés 0.0716012 __label__privatizáció 0.0229874 __label__állami@@vagyon 0.0149671 __label__üzleti@@tanácsadás 0.0132328 __label__állami@@gazdaság 0.00289958 __label__összeférhetetlenség 0.00281093 __label__vállalatgazdaság 0.00248262 __label__mrp 0.00219272 $$$ __label__geography__magyarország 1.00001 __label__légi@@közlekedés 0.245095 __label__organization__budapest@@airport@@rt. 0.132974 __label__üzleti@@tanácsadás 0.0737063 __label__organization__ápv@@rt. 0.0488678 __label__közlekedés 0.0460439 __label__repülőterek 0.0267693 __label__organization__malév@@rt. 0.0229874 __label__privatizáció 0.0132328 __label__organization__carion@@rt. 0.0116973 $$$ __label__állami@@vagyon __label__közlekedés __label__légi@@közlekedés __label__repülőterek geography__magyarország person__hidvégi@@gábor organization__ápv@@rt. organization__budapest@@airport@@rt. genre__cikk author__vitéz@@f.@@ibolya year__2003 $$$ ÚJ VEZETÉS A BUDAPEST AIRPORTNÁL, Légcsavar $$$ ÚJ VEZETÉS A BUDAPEST AIRPORTNÁL Légcsavar Villámgyorsan váltott vezért a Budapest Airport Rt.-nél az Állami Privatizációs és Vagyonkezelő Rt. Az SZDSZ-hez közel állónak mondott Hidvégi Gábor vesztét - akárcsak a Malév Rt. esetében - a cég tanácsadói szerződései okozták, bennfentesek szerint azonban a fejhullás valójában koalíciós kötélhúzás következménye. Alig egy évet bírt ki az állami vállalatok között aranytojást tojó tyúknak tartott, a Ferihegyi repteret üzemeltető Budapest Airport Rt. (BA) vezetése. A stratégiailag kiemelten kezelt cégtől egymás után távozott a választások után nyomban kinevezett két első ember: május elején Apró Piroska - Horn Gyula egykori kabinetfőnöke, Gyurcsány Ferenc sportminiszter anyósa -, a múlt héten pedig a vezérigazgató, Hidvégi Gábor. Nem véletlen a megkülönböztetett figyelem, hiszen az idén 25 milliárd forint bevétel mellett 5 milliárdos nyereséget tervező cég a kedvezményezetteknek jó üzletet jelentő megbízások kiadása előtt áll: ilyen mindenekelőtt a mintegy 50 milliárd forintra taksált 2C terminál tervezése, illetve építése lehet, ami a BA összességében több százmilliárd forint beruházást ígérő tízéves fejlesztési terv első etapja lehet. Igaz, ez utóbbiról az Állami Privatizációs és Vagyonkezelő Rt. (ÁPV) nem foglalt állást, a privatizációt elhalasztották, a vagyonkezelőtől származó információk szerint a magánosításra még jövőre sem kerül sor, az ÁPV mostanság inkább a cég terminálépítéssel való felturbózása után képzelné el az eladást. Ha kisebb lármával járt is, a BA vezetőváltásának koreográfiája kísértetiesen emlékeztet a Malév Rt.-ére (HVG, 2003. március 29.): az elnök és a vezérigazgató hatalmi harcában mindketten elvéreztek, az ürügyként felhasznált tanácsadói szerződések pedig további fejhullásokat indukáltak. A BA ügyeit közelről ismerők a háttérben Apró Piroska „aktív közreműködését” sejtik, akinek mozgásterét Hidvégi alaposan korlátozta azzal, hogy a döntések előkészítésére tanácsadókat foglalkoztatott. Mindenesetre tény, hogy az elnöknő leköszönésével egyidejűleg két vizsgálat is indult a cégnél, a belső ellenőrzést a BA felügyelőbizottsága (fb) kezdeményezte - elnöke, Bálint Tamás április végéig Keller László közpénzügyi államtitkár kabinetfőnöke volt -, amit megfejelt egy külső ügyvédi iroda átvilágítása is. A vizsgálat a BA által kötött közel negyedmilliárd forint összértékű szerződésekre terjedt ki, s bár hivatalosan nem közöltek visszásságra utaló információkat, mégis a kisebbik koalíciós partnerhez közel álló cégekre, különösen az Open Consulting Befektetési és Tanácsadó Rt.-re (OC) irányult a figyelem. Az OC-vel Hidvégi tavaly júniusban kötött általános tanácsadásra szerződést, ezen belül a marketing, az informatika, az üzemeltetés és a szerződés-nyilvántartás területeit világította át a tanácsadó cég. Vezérigazgatóját, Somfai Zoltánt - aki egyben a Szerencsejáték Rt. igazgatósági tagja és a Hungexpo Reklám Marketingkommunikációs Rt. elnöke - évtizedes ismeretség fűzi Hidvégihez, akivel az Élgépben valaha munkatársak voltak. Az OC tulajdonosai között az SZDSZ-hez közel állónak elkönyvelt Lévay Örs - az Antenna Hungária Rt. elnöke, Kovács Kálmán informatikai miniszter tanácsadója - és Matyi László egykori szabaddemokrata országgyűlési képviselő is szerepelt tavaly május 30-áig. Igaz, azután a cég Somfai Zoltán felesége és a svájci bejegyzésű FHI Finanz-Handels und Investment AG tulajdonába került. A HVG értesülése szerint a BA tavaly év végéig mintegy 53 millió forintot fizetett a tanácsadónak, az idei elszámolás folyamatban van, miután a BA még májusban felmondta a pályázat nélkül kötött szerződéseket. Jóllehet a BA számára nem kötelező a közbeszerzés, s a becslések szerint összességében 100 millió forintos szerződés belefért a BA-vezér kompetenciájába, hiszen a belső szabályzat szerint 250 millió forintig hozhatott döntést. Feltehetően ennek az ügynek esett áldozatul Solti Gábor is, aki tavaly augusztus óta ült a BA fb-jében, míg 1998 és 2000 között az OC ellenőrző testületében foglalt helyet, mellesleg 2002. június közepéig az időközben Pertia Rt.-re keresztelt Perfekt-Audit Kft. (PA) cégvezetője volt. Ez a - nemrégiben a Malév fb-tagságáról lemondott - Virág Attila SZDSZ-es vállalkozó érdekeltségébe tartozó cég egyébként ugyancsak tavaly augusztus óta a BA könyvvizsgálója. A PA fb-jében megfordult 1997-1999 között maga Gyurcsány Ferenc is - sőt egykori érdekeltsége, a Perfekt Rt. tavaly augusztusig tulajdonos volt a cégben -, csakúgy, mint Somfai Zoltán és Weinek Leonárd, utóbbi Matyiék társtulajdonosa volt az OC-ben. A történethez hozzátartozik, hogy Hidvégi pozíciói alaposan meggyengültek, miután a BA a Csillag István vezette gazdasági tárcától a Pénzügyminisztérium (PM) felügyelte ÁPV-hez került. A volt vezér helyzete pedig végképp tarthatatlanná vált, miután - a HVG információja szerint - a pénzügyminiszter bizonyos hírek alapján maga is szorgalmazta néhány szerződés vizsgálatát. Most az új vezetésre vár, hogy a PM által kiszúrt négy-öt szerződés részleteit feltárja. Nem tudni, vajon a távozott két vezető viszálykodásából okulva-e, de az ÁPV ezúttal nem politikai kinevezettekkel próbálkozott. A vagyonkezelő, akárcsak a nemzeti légitársasághoz, a BA élére is „vizes” szakembert delegált: a múlt csütörtöki döntés értelmében az elnöki posztot Kepecs György, a fővárosi önkormányzat többségi tulajdonában lévő Fővárosi Csatornázási Művek Rt. márciusban lemondott vezetője tölti be. A vezérigazgatói széket pedig július közepén Hárskuti János, a Budapest Hitel- és Fejlesztési Bank Rt. vezérigazgató-helyettese foglalhatja el. A BA három főre fogyatkozott igazgatóságát (it) az ÁPV 11 tagúra duzzasztotta, a testületbe került többek közt a pénzügyminiszter kabinetfőnöke, Fenyővári Noémi, és bizalmat kapott Gönci János is. Nem vált tehát kegyvesztetté Gönci, jóllehet benne volt a Malév Rt. it-jében, amely kollektív büntetésként testületileg hullott el a légitársaság, valamint a Forgács és Kiss Ügyvédi Iroda között kötött szerződés miatt (HVG, 2003. március 29.). Gönci ráadásul tagja volt annak a háromfős munkacsoportnak, amely a pályázatot lebonyolító cég előterjesztése alapján javasolta Forgácsékkal a szerződéskötést. Az igazgatóságban az egyik folytonosságot jelentő személy Turi Ferenc, aki egyúttal annak a Roland Berger Stratégiai Tanácsadó Kft.-nek az ügyvezetője, amely a BA tízéves fejlesztési stratégiáját kidolgozta. Ezen fejlesztési elképzeléseket és nem utolsósorban a privatizációs terveket is egy időre keresztülhúzhatja a ciprusi bejegyzésű ADC Affiliate Ltd. május végén benyújtott keresete, amelyben a magyar államtól 90 millió dollár kártérítést követel: a kanadai hátterű cég a Világbank mellett működő, befektetési vitákkal foglalkozó washingtoni választottbíróságtól (ICSID) „államosítással egyenértékű intézkedés miatt” kéri az eljárás megindítását. A 2B terminált kivitelező ADC lába alól a magyar parlament 2001 végén a légügyi törvény módosításával húzta ki a talajt. Ekkor a magyar féllel közös cégtől, a Ferihegyi Utasterminál-fejlesztő és Hasznosító Kft.-től lényegében megvonta az eredetileg 12 évre szóló üzemeltetés lehetőségét (HVG, 2002. január 19.). Ezzel a befektetővel kellene egyezkedni például a parkolófejlesztésről, amely a szerződés értelmében elsőbbséget élvezne, a 2C építése pedig csak akkor lehetséges, ha az éves utasforgalom meghaladja az 5,5 milliót, s az új építmény üzembe állítása - amelyet 2007-re prognosztizált a Roland Berger tanulmánya - nem érinti az ADC bevételét. Danczkay Béla, az ADC társtulajdonosa a HVG-nek elmondta: márciusban már aláírás előtt állt a kártérítésről szóló megegyezés, állítása szerint 45 millió dollárról - más források szerint a magyar tárgyalódelegációt vezető Hidvégi Gábor a mostani perérték harmadára szorította le az összeget -, ám az utolsó pillanatban visszakozott a magyar fél. „Az állam számára nem volt tárgyalási alap” - reagált a HVG kormány közeli forrása arra a felvetésre, miért nem vállalta az egyezséget a kabinet a szakértők szerint nagy valószínűséggel vesztes per helyett. Igaz, bármilyen összeg kifizetése nehezen lett volna védhető az ellenzék támadásaitól, különösen, hogy az utóbb a magyar állam számára hátrányosnak minősített terminálszerződés 1997-ben, a Horn-kormány alatt kelt, a 103 millió dolláros hitelre pedig a kormánygaranciát az akkori pénzügyminiszter, a jelenlegi miniszterelnök, Medgyessy Péter hagyta jóvá. VITÉZ F. IBOLYA
__label__államadósság 1.00001 __label__pénzügy 1.00001 __label__állami@@költségvetés 0.355785 __label__külföldi@@államadósság 0.0534133 __label__költségvetési@@hiány 0.0293222 __label__államháztartás 0.00256091 __label__adósságátütemezés 0.000482855 __label__történelem 1e-05 __label__váltó 1e-05 __label__news@@international 1e-05 $$$ __label__államadósság 1.00001 __label__geography__kelet-európa 1.00001 __label__pénzügy 1.00001 __label__geography__európai@@unió 0.989996 __label__organization__g7 0.651365 __label__külföldi@@államadósság 0.468801 __label__organization__asean 0.320831 __label__person__ruggiero 0.0583558 __label__person__renato 0.0583558 __label__organization__wiiw 0.0362301 $$$ __label__államadósság __label__államháztartás __label__költségvetési@@hiány __label__pénzügy geography__eu@@tízek geography__európai@@unió geography__kelet-európa geography__közép-európa genre__grafikon year__2005 $$$ A kelet-európai tagországok fő hiány- és adósságmutatói $$$ A kelet-európai tagországok fő hiány- és adósságmutatói 5400101.pdf
__label__mobiltelefon 0.995255 __label__távközlés 0.377551 __label__fogyasztóvédelem 0.0600966 __label__telefon 0.0488678 __label__szolgáltatóipar 0.0373369 __label__ár 0.033096 __label__pénzhelyettesítő@@fizetőeszközök 0.016413 __label__banki@@szolgáltatás 0.0100236 __label__internet 0.00691384 __label__árcsökkenés 0.00592107 $$$ __label__mobiltelefon 0.998461 __label__geography__magyarország 0.989023 __label__távközlés 0.546748 __label__ár 0.0875738 __label__telefon 0.0675567 __label__geography__európai@@unió 0.0460439 __label__fogyasztóvédelem 0.0396488 __label__szolgáltatóipar 0.0341104 __label__pénzhelyettesítő@@fizetőeszközök 0.033096 __label__internet 0.0302246 $$$ __label__mobiltelefon __label__távközlés geography__magyarország genre__cikk author__kiricsi@@gábor@@tamás year__2013 $$$ Takarékos telefonálás külföldön, Üdülési kártya $$$ Takarékos telefonálás külföldön Üdülési kártya Olcsóbban vagy akár ingyen telefonálhat külföldön az, aki utazás előtt felkészül. A mobilozás kezdeti éveiben két embertípus fejlődött ki: aki külföldön is szabadon csevegett, mert futotta rá, és aki csak végszükség esetén roamingolt, mert pénzkidobásnak tartotta. Tavaly egy uniós direktíva nyomán tovább mérséklődött a barangolás ára Európában, de máshol még mindig eléggé húzós, ezért jó tudni, milyen sokféle kommunikációs csatorna közül lehet válogatni. Takarékos és stresszmentes a legegyszerűbb fogás: pár napra kikapcsolni a telefont. Sokan akaratlanul is előadják ezt a mutatványt, amikor utazáskor otthon felejtik a töltőt, és emiatt csak néhány válasz-sms erejéig merik bekapcsolni a mobiljukat. A bejövő sms-ek a legtöbb országban ingyenesek, a válaszüzenet az EU-ban 33, egy kenyai szafarin pedig 243 forintból kijön. A telefonmegvonás leggyakoribb tanulsága az, hogy a nyaralásból hazatérve kiderül, nem történt otthon semmi, amiről lemaradtunk volna. Kikapcsolt mobillal azt az összeget is meg lehet spórolni, amit a felkapdosott bejövő hívások után számol fel a szolgáltató. Az egyéni utazónak persze gondolnia kell arra is, hogy eljut-e hozzá az értesítés, ha változna a szállodai vagy repülős foglalása. Nehezebben marad absztinens, akinek végig be van kapcsolva a mindentudó okostelefonja, mivel utazás közben azzal fotózik, tájékozódik, néz filmet, hallgat zenét, és angrybirdsözik, így ha megcsörren, nehéz megállni, hogy bele ne hadarja, melyik csodás országból nem ér rá hosszan beszélni. Ilyenkor nem érdemes gyorsan lecsapni a telefont, hiszen a szolgáltatók uniós ország esetén fél perc, másutt pedig egy perc beszélgetést okvetlenül kiszámláznak, ebbe pedig még egy udvarias mi-újság-veletek is belefér. A hívásfogadás az egységes uniós tarifa szerint percenként 29,40 forint, az USA-ban – a magyar szolgáltatótól függően – 200 forint fölé nő, egzotikus országokban pedig a 400 forintot is megközelítheti. A spórolós, de semmiről lemaradni nem akaró okostelefonos utazók kipróbálhatják a jól ismert Skype előfizetéses csomagjait (3500 forintért hatvanpercnyit lehet beszélni a legtöbb ország legtöbb hálózatába, tehát a percdíj 58 forint körül alakul), vagy telepíthetnek a telefonjukra olyan internettelefonos (VoIP) alkalmazást, mint például a Viber. Mindkettőt wifikapcsolattal érdemes használni (különben a mobilinternet kerül sokba). Különbség, hogy a Viber ingyenes, viszont csak azokat lehet elérni vele, akiknek ugyanaz a program telepítve van a mobiljukon, míg a Skype-pal bárkinek bármilyen telefonját föl lehet hívni. Hasonlóképp az iPhone iMessage alkalmazásával küldött szöveges üzenetek is csak wifin keresztül ingyenesek, hiszen adatforgalmat generálnak. Aki utánjárás és macera nélkül, a wifilefedettségtől függetlenül a saját telefonján csevegne a legszívesebben, az az EU-ban már elfogadható áron megteheti: a T-Mobile-nál egypercnyi hívás 85 forintnál kezdődik, a Telenor roamingcsomagjainál 83–89 forint az uniós percdíj, míg a Vodafone a barangolás hasonló alaptarifái mellett napi 990 forintos felárért hazai belföldi percdíjakat és 50 MB-os adatforgalmat kínál, ráadásul nála az uniós országok mellett Horvátország, Svájc, Törökország vagy Izland is a díjzóna része. A többi roamingövezetből viszont – ezek összetétele a három hazai mobilcégnél nem teljesen egyforma – továbbra is borsos áron lehet telefonálni: díjcsomagtól függően 300–1200 forintba kerül egy perc beszélgetés. A tervezéshez jó tudni, hogy míg a Vodafone-nál a díjcsomag megrendelése után a tényleges aktiválás az első külföldi használattal kezdődik, addig a Telenornál már az sms-ben érkező visszaigazolás után ketyegni kezd a három-, illetve tíznapos csomag. Mivel a Telenor hivatalosan csak 72 órán belül ígéri a szolgáltatás aktiválását, az előfizető nem lehet biztos abban, hogy esetleg nem csak a horvátországi hétvégéről visszatérőben kapja meg az aktiváló üzenetet. Aki intenzív kapcsolatot akar tartani az otthoniakkal és a kinti ismerősökkel, annak érdemes magával vinnie egy kártyafüggetlen készüléket, és vásárolni hozzá egy feltöltős alapcsomagot. Ilyen sim-kártya (többnyire olcsó adatcsomaggal) 10–20 euróért bármelyik európai országban kapható úgy, hogy a befizetett összeg csaknem teljes egészében lebeszélhető. A hálózatfüggetlen mobilt azért érdemes kivinni, mert így a regisztráció sokkal egyszerűbb, mint ha valaki a prepaid csomagot árengedményes készülékkel együtt venné meg, amelyhez egyes országokban ottani bejegyzett lakcímet is kérnek. Ez a megoldás persze azzal jár, hogy az utazó a saját telefonszáma helyett átmeneti – talán országonként más és más – számon érhető el. Előny viszont, hogy sok országból mobilról is viszonylag olcsón lehet hívni Magyarországot. Valódi világutazóknak megérheti kipróbálni a feltöltős rendszerű nemzetközi sim-kártyákat (Expansys Xxsim, World Sim és hasonlók). A kártyához több külföldi számot is rendel a szolgáltató, amely ingyenes hívásfogadással és alacsony percdíjakkal kecsegtet. Egy Thaiföldről indított hívás percenként nagyjából 175 forint, míg például a magyar mobillal ugyanez 700 forint körüli összegbe kerül. Ez esetben is hátrány lehet, hogy a Magyarországon élő ismerősök angol vagy amerikai számot tárcsázva hívhatják a turistát. KIRICSI GÁBOR
__label__belpolitika 0.0373369 __label__békekötés 0.0169249 __label__nemzetiségek 0.00971848 __label__olajipar 0.00758724 __label__autonómia 0.00713143 __label__államszervezet 0.00539494 __label__külpolitika 0.00539494 __label__délszláv@@rendezés 0.0042088 __label__nemzeti@@függetlenség 0.0042088 __label__határvita 0.00187757 $$$ __label__geography__oroszország 1.00001 __label__belpolitika 0.307368 __label__autonómia 0.0953595 __label__nemzeti@@függetlenség 0.0474359 __label__nemzetiségek 0.0446909 __label__földgázkitermelés 0.0384762 __label__békekötés 0.0185566 __label__államszervezet 0.0120638 __label__népesség 0.0103382 __label__geography__kirgizisztán 0.00885735 $$$ __label__történelem geography__tatárföld geography__oroszország genre__cikk genre__keretes year__2001 $$$ Köztársasági akarat $$$ Köztársasági akarat A tatár államiság legújabb kori története 1920-ig nyúlik vissza, amikor a Volga középső folyása és a beletorkolló Káma vidékén létrejött a Tatár Autonóm Szovjet Szocialista Köztársaság. Tatárföld 68 ezer négyzet-kilométernyi területén ma mintegy 3,76 millióan élnek. Az utolsó, 1989-es népszámlálás adatai szerint a lakosság 48,5 százaléka vallotta magát tatárnak, 43,3 százaléka pedig orosznak. Az utóbbi évtizedben a becslések szerint a tatárok aránya 52 százalékra nőtt, míg az oroszoké 40 százalékra csökkent, ami a két etnikum természetes népszaporulata közötti eltéréssel magyarázható. Az Oroszországban élő, a türk népekhez sorolt, túlnyomórészt szunnita muzulmán vallású tatároknak egyébként csak a 32 százaléka él az anyaköztársaságban; 20 százalékuknak Baskíria a hazája, de jelentős kisebbséget alkotnak a többi, Tatárfölddel szomszédos régióban is. A tatár autonóm köztársaság formálisan 1990. augusztus 30-án szűnt meg, amikor a helyi törvényhozó testület, a legfelsőbb tanács jóváhagyta a Tatárföld állami szuverenitásáról szóló nyilatkozatot. Tatárföld tényleges önállósodása azonban a Szovjetunió felbomlása után gyorsult fel. Csecsenföldhöz hasonlóan Tatárföld sem csatlakozott az Oroszország szétesését megakadályozni hivatott, 1992. március 31-én aláírt úgynevezett föderációs szerződéshez, november 6-án pedig - a márciusi népszavazás nyomán - elfogadták az új tatár alkotmányt; eszerint Tatárföld szuverén állam, a nemzetközi jog alanya, amely szerződés alapján társul az Oroszországi Föderációval. Közben Tatárföld egyoldalúan a köztársaság tulajdonává nyilvánította a területén működő, korábban zömmel központi alárendeltségben lévő állami vállalatok több mint 90 százalékát. A Kazany és Moszkva közötti feszültség nőtt, így Sajmijev és Jelcin elnökök keserves tárgyalások után 1994 februárjában aláírták az igazgatási területek elhatárolásáról és a hatáskörök kölcsönös delegálásáról szóló kétoldalú szerződést. Ez lényegében megerősítette a „különutas” tatár modellt: az okmány az Oroszországi Föderációval egyesült államnak nevezi Tatárföldet, amely önállóan vesz részt a nemzetközi és a külgazdasági kapcsolatokban. Erre az alapszerződésre hivatkozva Kazany az utóbbi években más régiókhoz képest komoly kedvezményeket kapott, így mindenekelőtt a helyben beszedett adóbevételek átlagosnál nagyobb hányada jutott a köztársaság saját költségvetésébe. Igaz, előzőleg Kazany két éven át gyakorlatilag egy kopejkát sem utalt át a központi büdzsébe. Tatárföld hagyományosan fejlett, az orosz össztermelés 4 százalékát adó iparral rendelkezik, amely 2000-ben a 193,7 milliárd rubeles (1 USA-dollár = 28,8 rubel) hazai össztermék (GDP) 65 százalékát állította elő. A szovjet érában a hadiipar, azon belül is elsősorban a repülőgépgyártás volt a tatár gazdaság húzóágazata, 1991 után azonban drámai mértékben visszaestek az állami katonai megrendelések, és a kőolajtermelés, illetve az ahhoz kapcsolódó vegyipar vált a köztársaság legnagyobb bevételi forrásává. A Tatárföldön felszínre hozott kőolaj - tavaly több mint 26 millió tonna - 25-30 százalékát a privatizált, de változatlanul állami ellenőrzés alatt álló köztársasági olajtársaság, a Tatnyefty a Moszkvában évről évre kialkudott kvóta szerint exportálja, ami a tavalyi magas olajárak mellett havi 100 millió dollárnyi valutabevételt biztosított a régiónak. A komoly kormányzati dotációnak köszönhetően a korábbi szovjet nagyüzemekre épülő tatár mezőgazdaság az oroszországi átlaghoz képest kiemelkedő eredményeket produkál a hús-, a tej- és a gabonatermelésben.
__label__borászat 0.989023 __label__élelmiszeripar 0.817585 __label__szeszipar 0.0827073 __label__élelmiszerpiac 0.0518555 __label__borexport 0.0446909 __label__márka 0.033096 __label__gazdaság 0.0159164 __label__minőségvédelem 0.0124417 __label__gyümölcstermesztés 0.00971848 __label__iparjogvédelem 0.00971848 $$$ __label__geography__kína 0.99907 __label__borászat 0.960371 __label__élelmiszeripar 0.843905 __label__iparjogvédelem 0.0583558 __label__márka 0.0550153 __label__geography__franciaország 0.0550153 __label__minőségvédelem 0.0384762 __label__gazdaság 0.0341104 __label__importkorlátozás 0.0251888 __label__fogyasztási@@szokások 0.019134 $$$ __label__borászat __label__élelmiszeripar __label__élelmiszerpiac __label__kultúra geography__kína genre__cikk author__geri@@ádám year__2011 $$$ Bortermelő Kína, Szőlővessző-paripa $$$ Bortermelő Kína Szőlővessző-paripa Rohamléptekkel zárkózik fel a világ élvonalához a kínai borászat és borkultúra, és a hatalmas ázsiai ország ezt a piacot is jelentősen átrendezheti. Alig ért véget Pekingben a világ minden tájáról száz kiállítót és 6 ezer potenciális forgalmazót vonzó Wine China Exhibition borászati kiállítás, hamarosan két újabb szakmai rendezvény kezdődik Kínában. A május végén, szintén a fővárosban zajló Top China Wine, illetve a június eleji Sanghaji Nemzetközi Borvásár esetében is borítékolható, hogy a kínai borkultúra utóbbi években tapasztalt dinamikus fejlődését mutatják majd. Nagy-Britannia legnagyobb hagyományokkal rendelkező borkereskedő háza, a Berry Bros a tendenciákat figyelve már 2008-ban előrevetítette: fél évszázadon belül Kína lehet a világ legnagyobb bortermelője. Kevésbé merész szakértők szerint egyelőre Chile babérjaira törhet jó minőségű, elérhető árú boraival. „Az alacsonyabb ár egyik fő letéteményese az olcsó és szakképzett munkaerő, amiből a szektor gyors növekedése miatt éppen hiány mutatkozik” – jellemzi a helyzetet a HVG-nek Ruppert Ignác, a tölgyfa hordókat gyártó Trust Hungary Zrt. marketingvezetője. A bortermelés egyéb szőlőn kívüli hozzávalóival viszont Kína igen jól áll. Miközben a tölgyfa hordóban utazó külföldi cégek még jó ideig bizakodhatnak – bár a kínai tölgy növénytanilag kiváló, a magas légszennyezettség miatt nem megfelelő a hordókészítéshez –, a hatalmas befektetések nyomán sok borászati eszköz már Kínában készül, csak a bonyolultabb berendezéseket importálják. Az talán a városi legendák határát súrolja, de jól jellemzi a kínaiak elszántságát, hogy a szőlőtermesztés feltételeinek javítása érdekében állítólag már a franciaországi Bordeaux-ból is érkezett termőföld hajókon az országba. Az igyekezet azonban olykor még tapasztalatlansággal párosul. „Előfordul, hogy a legmodernebb technika mellett a padlót nehezen tisztítható anyagból rakták, ezek a mikrobiológiai hibák pedig egy-két éven belül óhatatlanul megjelennek a borban. Az ilyen jellegű finomhangolások még hátravannak” – teszi hozzá Ruppert. Ennek elvégzésére szisztematikusan csábítják Kínába a nagy tapasztalattal rendelkező borászokat, illetve borászatokat – manapság elsősorban Ausztráliából. A siker még így sem garantált, ugyanis a minőségi szőlőtermesztés gyerekcipőben jár. Ennek oka az apró családi gazdaságok jellemezte, 3-4 hektáros birtokrendszerben keresendő – írta elemzésében Mike Veseth, a Washington állambeli Puget Sound Egyetem professzora. Mivel ezek a földdarabok jelentik a megélhetést a családoknak, a termésmaximalizálás igénye felülírja a minőségi szempontokat. Nem csoda, hogy az első kínai–amerikai vegyesvállalat, a Shandong Weihao szőlőt vesz az USA borágazatának Mekkájából, a kaliforniai Napa-völgyből – a hazai termés feljavítását könnyíti, hogy a kínai törvények nem tiltják a mixelést, amit a címkén sem kell feltüntetni. A kínaiak által Franciaországban, Dél-Afrikában és Ausztráliában felvásárolt – és még felvásárolni szándékozott – borászatok, illetve a hozzájuk tartozó termőterületek egyik feladata is éppen az, hogy minőségi nyersanyaggal lássák el a kínai feldolgozást. Az sem titkolt céljuk ezeknek az üzleteknek, hogy a kínai borok majdani hídfőállását építsék ki – fejtette ki véleményét Csen Kang iparági elemző annak kapcsán, hogy a Cofco kínai élelmiszer-ipari konglomerátum szeszipari leányvállalata az év elején 15,2 millió dollárért Bordeaux-ban vásárolt patinás pincészetet. A minőségi hiányosságoknak tudják be, hogy a kínai borok iránti kereslet növekedése nem a külpiacoknak, hanem a belső fogyasztás felfutásának köszönhető. A bor más alkoholtermékekhez viszonyítva kedvezőbb egészségügyi hatását sulykoló propagandának is tulajdoníthatóan Kína borfogyasztása az utóbbi öt évben megduplázódott. Az egy felnőttre jutó évi egy liter persze még így is meglehetősen alacsony, ha a franciaországi 50 literhez viszonyítják. A fogyasztás növekedése összefügg az életszínvonal emelkedésével, és területi egyenlőtlenségeket takar. A városi fejadag a duplája a vidékinek, és Sanghajban – amely Kína leggazdagabb régiója, ahol az egy főre eső GDP az országos átlag négyszerese – már egy évtizede is két és fél liter volt. A tradíció, valamint a piros színnek a szerencsével, a bőséggel és a sikerrel rokonítása okán az elfogyasztott bor 90 százaléka vörös, emellett jellemzően a desszertboroknak van nagy keletjük. A világ legnagyobb, kifejezetten jégborszőlő termesztésére szakosodott területe – ahol a szemeket az első fagy után szedik le, és mivel a szőlőből a cukor nem, csak a benne lévő víz fagy ki, általában nagyon édes lesz a belőle készülő bor – a kínai Jentaj prefektúrában, az ország északnyugati részén található. A fellendülő fogyasztás a fiatalok érdeme is, akik a nyugati életérzést keresik a külföldi borok fogyasztásában – vélte Irene Cai, az A.T. Kearney nemzetközi tanácsadó cég szakértője. „Egyelőre a két véglet a jellemző, a drága prémium bor és az olcsó változat iránti kereslet magas” – összegezte a pekingi kiállításon szerzett tapasztalatait Szerencsés László, a Bock Pincészet igazgatója. Az importált prémium borokkal egyelőre inkább éttermekben találkozni, ha a kínaiak otthonra vásárolnak, akkor a külföldi bor a lakás ékeként szolgál. A palackos importborok kínai piacán az 1980-as években a Rémy Martin révén elsőként érkező franciák vezetnek 40 százalékos részesedéssel. A külföldi különlegességek iránti rajongásnak vannak vadhajtásai is. A Kínához tartozó, gazdag Hongkongban tavaly 12 palack 2009-es Chateau Lafite-ért 43 ezer fontot fizettek – ez nagyjából a londoni árfolyam négyszerese. A borkultúra lassú fejlődése – amit nem segít, hogy Kínában gyakorlatilag kétféle bor létezik: az, amelyik megfelel a törvényi előírásoknak, és az, amelyik nem – más visszásságokhoz is vezet. Nemrég kiderült, hogy az országban virágzik az üres borosüvegek adásvétele. Az 1855-ös francia klasszifikációban az öt legjobb történelmi borászat közé sorolt Chateau Lafite egy-egy üres üvegéért 300 dollárnak megfelelő összeget is fizetnek az ügyeskedők, hogy aztán hétköznapi borral újratöltve ismét piacra dobják. A külföldi borok magas ázsiója legfeljebb még 5–8 évig tart – véli Szerencsés –, addigra éri el ugyanis Kína azt a minőségi szintet, és tesz szert annyi pincészetre szerte a világban, hogy a sajátja felvegye a versenyt a másokéval. GERI ÁDÁM
__label__sport 0.453272 __label__sportfinanszírozás 0.00971848 __label__szponzorálás 0.00713143 __label__vízi@@közlekedés 0.00691384 __label__nemzetpropaganda 0.00491541 __label__szórakoztatóipar 0.00264167 __label__ökölvívás 0.00240673 __label__labdarúgás 0.00240673 __label__vadászat 0.00219272 __label__hajógyártás 0.0021257 $$$ __label__sport 0.206904 __label__sportfinanszírozás 0.00649827 __label__vízi@@közlekedés 0.00592107 __label__szórakoztatóipar 0.0047652 __label__geography__új-zéland 0.00447838 __label__geography__alaszka 0.00395541 __label__organization__forma-1 0.00383448 __label__társasági@@élet 0.00383448 __label__szponzorálás 0.0036036 __label__reklám 0.00308537 $$$ __label__sport geography__új-zéland organization__america's@@cup@@challengers@@association genre__cikk author__lőke@@andrás year__2000 $$$ America’s Cup vitorlásverseny, Szélnek eresztett milliók $$$ America’s Cup vitorlásverseny Szélnek eresztett milliók Az egyik legrangosabb sporttrófeáért, az America’s Cupért közel másfél évszázada küzdenek a világ legjobb és leggazdagabb jachtklubjai. Hogy ki milyen sikerrel, abban megszállott és hidegen számító pénzembereknek, tervezőknek és vitorlaszabászoknak, meteorológusoknak és jogászoknak legalább annyi szerep jut, mint a hajók kormányosának és a legénységnek. A hatalmas ezüstserleget lapzártánkkor éppen egy olasz „szindikátus” próbálja elhódítani az - esélyesebbnek tűnő - új-zélandi védőktől. Az aucklandi kikötőben mostanában napról napra ismétlődik a jelenet: néhány lány motorcsónakon körözget, majd a fedélzeten hanyatt vágják magukat, s a parti közönség tetszésnyilvánítása közepette égnek emelik piros zoknis lábukat. Piros zoknik lógnak a környező ablakokban és kocsmákban a bárpultokon, piros zoknit aggatnak a taxisofőrök a visszapillantóra, egy gyakori új-zélandi tévéreklám előzékeny titkárnője pedig szintén piros zoknival állít be főnökéhez, aki mosolyogva mutat a saját lábára: köszöni, már van neki. A helyi rockbandák által is megénekelt piros zokni - amelyből az utóbbi öt évben a mindössze 3,8 milliós Új-Zélandon több mint félmillió pár kelt el - a vitorlázás legnagyobb ereklyéjének számító America’s Cupot védő helyi csapat vezetőjének, Peter Blake-nek a kabalája. A teljesítményéért utóbb lovaggá ütött Sir Peter ilyet húzott, amikor 1995-ben klubja, az Új-zélandi Királyi Yachtcsapat (RNZYS) elnyerte a serleget, s ilyet visel most is, amikor az a tét, hogy a trófea az RNZYS szigorúan őrzött dísztermében marad-e, vagy átkerül Európába, az olasz Punta Ala Yacht Clubhoz (ha e kérdés még a héten eldől, az szinte biztos jele annak, hogy Blake kabalája működött). A szépnek csak nagy jóindulattal nevezhető, közel 70 centi magas serleg 1848-ban készült, hogy a kis brit Wight-sziget körül rendezett jachtverseny díja legyen. Akkor még úgy hívták: a százguinea-s kupa, merthogy éppen ennyit - mai értékre átszámolva mintegy 15 ezer amerikai dollárt - ért. Három évvel később történt, hogy a néhány gazdag amerikai üzletember által építtetett America nevű jacht az Atlanti-óceánon átkelve részt vett a rangos brit regattán, s ott a helyiek elől megkaparintotta a trófeát, melyet ettől fogva mindenki már csak America’s Cupként emleget. A Viktória királynő és a brit arisztokraták elképedésére győzedelmeskedő America eredeti tulajdonosai közül 1887-ben már csak egy, George Schuyler volt életben, aki a trófeát „a nemzetek közti baráti versengés jegyében” fölajánlotta egy vitorlásverseny mindenkori győztesének. A kupa azonban még közel egy évszázadig az Egyesült Államokban maradt: 1899 és 1930 között Sir Thomas Lipton, az ír „teabáró” hiába vezette ötször is harcba érte Shamrock nevű jachtját. A kupa elhódítása az amerikai jachtkluboktól csak 1983-ban sikerült a sörgyártásban és médiavállalkozásokban egyaránt utazó, az Australia-II nevű hajót kiállító Alan Bond ausztrál üzletembernek. De a kupa e távolléte sem tartott négy évnél tovább: arról, hogy 1987-ben a Stars and Stripes szindikátusnak ismét sikerült „hazavinnie” a serleget, Hollywoodban még játékfilmet is forgattak (Szelek szárnyán). Most már viszont, akármelyik csapat győz, annyi biztos: a kupa az utóbbi öt évet követően még legalább három esztendeig távol lesz Amerikától. A most harmincadjára megrendezett verseny tulajdonképpen pofonegyszerű: két hajó a széllel szemben „cikcakkozva” elindul, megkerüli a rajttól mintegy 5 kilométernyire elhelyezett bóját, hátszéllel visszatér, s ezt az oda-vissza utat még kétszer megismétli. Amelyikük hamarabb éri el a célvonalat, az megnyeri az aznapi futamot, s akinek ez öt alkalommal sikerül, azé a kupa. Ám hogy egy csapat idáig eljusson, ahhoz néhány tucat ember sokéves verítékes munkája mellett rengeteg pénz is kell (lásd táblázatunkat). A körülbelül 24 méter hosszú hajók jó 700 négyzetméteres vitorlázata például nem kevesebb mint 100 ezer dollárba kerül, ami egy kívülálló számára még akkor is meglepő, ha figyelembe veszi, hogy árbocuk nagyjából olyan magas, mint egy tízemeletes lakótelepi ház. S mivel még a kevlárral megerősített drága vitorlák is elszakadhatnak, de nyúlni mindenképpen nyúlnak egy kicsit (márpedig ez rontja hatásfokukat), a csapatok majdhogynem úgy váltják a vitorlákat, mint a fehérneműt: a védők az érvényes szabályok szerint összesen harminc, a többiek - mert ők több hónapig tartó „selejtezők” győzteseiként jutnak el a kihívásig - hatvan készletet használhatnak el. S mivel ez csak egy tétel a sok közül, az már aligha lep meg bárkit is, hogy az új-zélandi védők büdzséje összesen 30 millió, az olasz kihívóké 55 millió dollárra rúg. „Hogy mi többet költöttünk, annak egyszerű az oka - magyarázta a HVG-nek a Prada Challenge szindikátust vezető és egyben szponzoráló Patrizio Bertelli. - A technikára mi is körülbelül annyi pénzt adtunk ki, mint az új-zélandi szindikátus. De míg ők az utóbbi két évben otthon laktak, a mieink többnyire aucklandi hotelokban. Míg ők autóval jártak, a mieinknek gyakran kellett röpködniük Olaszország és Új-Zéland között, ráadásul a két hajót (a legtöbb csapat a különböző időjárási viszonyok követelményeire, no meg a biztonságra való tekintettel két jachtot is kiállított) szintén repülőn szállíttattuk ide.” Az America’s Cup szerveződése lényegesen bonyolultabb, mint maga a verseny. A trófeáért jachtklubok szállnak ringbe, mégpedig csak legalább ötéves múlttal és kétszáz taggal rendelkezők, ezen belül is csak olyanok, amelyek költségvetésének zömét a beszedett tagdíjak adják. Bár a kupát mindig klubok őrzik, a viadalok tulajdonképpeni szereplői az általuk megbízott, szponzori pénzekből, gazdasági társaságként működő „szindikátusok”, amelyek úgy 50-100 embert foglalkoztatnak. A szindikátusok az America’s Cup Challengers Association (America Kupa Kihívók Társasága, ACCA) résztulajdonosaivá válnak azáltal, hogy jóval a verseny előtt (a mostani határidő 1996 májusa volt) befizetnek 100 ezer dollárt, amely összeg, ha aztán bármilyen okból nem mennek el a versenyre, az ACCA-nál marad - tudtuk meg Heather Pike-tól, az ACCA egyik menedzserétől. Így ragadt benn többek között a Szentpétervári Jachtklub által megbízott szindikátus 100 ezer dollárja is, a néhány szervező által csak „az orosz maffiaként” emlegetett csapat ugyanis végül nem tudta vagy nem akarta elküldeni hajóját Aucklandba. A hajót kiállító szindikátusoktól aztán még egyenként további 250 ezer dollárt beszedő ACCA feladata, hogy megszervezze és lebonyolítsa azokat a „előversenyeket”, amelyek győztese aztán megmérkőzhet a kupa védőjével. Ezt a hónapokig - ezúttal tavaly október óta - tartó versenysorozatot 1983 óta Louis Vuitton Kupának nevezik, mivel az ACCA az elsősorban a luxustáskáiról és -ruháiról, illetve konyakjairól ismert francia Louis Vuitton Moët Hennessy cégtől kapja a legtöbb szponzori pénzt, s mivel e cég adományozza az „előgyőztesnek” azt a szintén ezüstből készült serleget, ami leginkább egy rakétával házasított pezsgősvödörre emlékeztet. A tulajdonképpeni America’s Cup két-három hétig tartó futamait a védő szindikátusnak kell megrendeznie, amely erre szintén külön nonprofit vállalkozást hoz létre: ez most Új-Zélandon AC2000 Trust néven lett bejegyezve. Az AC2000 az ACCA-val közösen adta el a tévés közvetítési jogokat - hogy mennyiért, azt éppúgy titokban tartják, mint ahogy a szponzori pénzek összegét is sűrű homály fedi -, s hívta meg a versenyt felügyelő nemzetközi zsűrit, valamint az America’s Cup védője és a kihívó csapat közt felmerülő vitás ügyekben döntő „választottbíróságot”. Ez utóbbi testületre azért van szükség, mert az egyszerű versenynek mégis meglehetősen kacifántos szabályai vannak, amelyek ráadásul menet közben is állandóan alakulnak. George Schuyler már említett, 1887-es adománylevele ugyanis csak a legalapvetőbb szabályokról szól, amihez a védők és a kihívók közös akarattal kiegészítéseket fűzhetnek. És fűznek is. A nyolcvanas években, amikor az ellenfelek hajói iránti érdeklődés túlzott méreteket öltött, került bele a szabálygyűjteménybe, hogy értesüléseket „szokásos pletykák vagy a sajtó útján” lehet szerezni, de „tilos a másik csapat jachtját 200 méternél közelebbről, avagy műholdról és repülőgépről lefényképezni, annak közelébe tengeralattjárót vagy búvárokat küldeni, az ellenfél embereit lehallgatni vagy akár a bázisukról kikerülő hulladék elemzésével foglalkozni”. A jelenlegi versenyek előtt vált szabállyá a cigarettareklámok tilalma is. Az AC2000 Trust kötelessége volt az is, hogy méltó helyszínt szervezzen az esemény köré. A korábban meglehetősen elhanyagolt aucklandi kikötőben a versenyek előtt kiépült a „kupafalu”. Az üzleti szervezés nem volt egyszerű - meséli a HVG-nek az egyik igazgató, Murray Taylor -, a terület fő gazdája a fejlesztéseket 40 millió amerikai dollárnyi összeggel finanszírozó Auckland környéki önkormányzatok vagyonát kezelő Infrastructure Auckland Trust, résztulajdonosa a 20 millió dollárral beszálló aucklandi városi tanács, a kikötőben azonban a szindikátusok maguk építtették föl bázisaikat, a sajtóközpontot a Louis Vuitton Moët Hennessy építette és üzemelteti, a turistalétesítményeket az American Express, az 1200 luxuslakást pedig új-zélandi építési vállalkozók dobták össze és árulják. A hajcihő nem kevés pénzt hoz Új-Zélandba. Murray Taylor szerint csak a régió közvetlen haszna félmilliárd amerikai dollár is lesz, s a következő tíz évben a várakozások szerint még ugyanennyi pluszpénz érkezik elsősorban azáltal, hogy Új-Zéland még az eddiginél is több turistát vonz, s fejlett jachtépítő ipara zsíros megrendeléseket kap. Az aucklandi gazdaság szempontjából - mutat rá Russel Hill, a városi tanács munkatársa - az sem mellékes, hogy a kikötőben barátságos versenyre gyűltek össze a világ legnagyobb és legdrágább (minimum 25 méteres és legalább ugyanennyi millió dollárba kerülő) szuperjachtjai (a Netscape-főnök Jim Clark nyert). Bár a tulajdonosok kilétéről és költekezésükről keveset tudni, annyi kiderült: a Double Haven nevű hatalmas motoros jacht Brunei szultánjáé, a mellette eltörpülő, karcsú vitorlás Ulysse Patrizio Bertellié, s a helyi újságok megírták, hogy az egyik hajón üdülő amerikai család három nap leforgása alatt 100 ezer dollárnak hágott a nyakára, egy másik jachttulajdonos pedig egy alkalommal 8 ezer dollárért rendelt vacsorájához kaviárt. LŐKE ANDRÁS (Auckland)
__label__köztársasági@@elnök 0.998876 __label__privatizáció 0.156115 __label__jogalkotás 0.156115 __label__összeférhetetlenség 0.136618 __label__ügynökmúlt 0.129413 __label__jog 0.112805 __label__adatvédelem 0.0251888 __label__amnesztia 0.0244331 __label__alkotmánymódosítás 0.0236995 __label__alkotmányjog 0.0209742 $$$ __label__köztársasági@@elnök 1.00001 __label__geography__magyarország 0.972425 __label__person__sólyom@@lászló 0.307368 __label__jog 0.201823 __label__összeférhetetlenség 0.196836 __label__person__göncz@@árpád 0.177821 __label__person__mádl@@ferenc 0.132974 __label__person__áder@@jános 0.0980893 __label__alkotmánymódosítás 0.0758682 __label__jogalkotás 0.0716012 $$$ __label__jogalkotás __label__köztársasági@@elnök geography__magyarország person__göncz@@árpád genre__cikk author__babus@@endre year__1997 $$$ Államfői vétók, Taktikai fault? $$$ Államfői vétók Taktikai fault? Göncz Árpád feltehetően saját politikai jövőjével is számot vetett, amikor a múlt héten 24 óra leforgása alatt vétót emelt előbb az összeférhetetlenségi törvény, majd a privatizációs törvény kiegészítése ellen. A koalíciós körökben nem kis meglepetést kiváltó döntés összefügghet a kormánytöbbség által a közelmúltban megszavazott alkotmánykoncepcióval, amely drasztikusan meg kívánja nyirbálni az elnöki jogköröket. 1994 júniusában Göncz Árpád államfő az új kormány sürgető tennivalói között említette a parlamenti képviselők álláshalmozását szabályozó összeférhetetlenségi törvény elfogadását s a korrupció megfékezését. Már csak ezért is a meglepetés erejével hatott múlt csütörtökön, hogy a köztársasági elnök éppen a két és fél év után kínkeservesen kiizzadt összeférhetetlenségi törvény megvétózásával kívánta demonstrálni: továbbra sem pusztán holt betűk Magyarországon az államfői jogkört meghatározó alkotmányos előírások. S hogy a hatás biztos legyen, Göncz elnök 24 órával később a privatizációs törvényt módosító törvénycsomagot is visszadobta megfontolásra a parlamentnek. A dupla vétó új fejezetet látszik nyitni az államfő s a balközép koalíció kapcsolatában, amelyet 30 hónapon át szinte idilli egyetértés jellemzett. Hogy miért pont most, s miért éppen egy eddig még soha be nem vetett alkotmányos eszközzel élve konfrontálódott Göncz a parlamenti többséggel, azzal kapcsolatban még az államfő (volt) pártja, az SZDSZ köreiben is nagy volt az értetlenség az elmúlt napokban. Göncz Árpád döntése minimum fél évvel késlelteti az összeférhetetlenségi szabályok életbelépését – nyilatkozta szemrehányóan a Népszavában a szabaddemokrata Hankó Faragó Miklós. A képviselő arra is utalt, hogy a sokéves huzavona után kialakult kényes politikai egyensúlyt nehéz lesz újra megteremteni. Ma már nyilvánvaló: az összeférhetetlenségi törvény előkészítése során a Tocsik-botrány kitörése hozott drámai fordulatot, a közpénzek megcsapolásának gyanújába keveredett két kormánypárt az összeférhetetlenségi törvénnyel kívánt „vezekelni” a kompromittáló akcióért. Az elnöki vétó nyomán most megint fennáll a veszélye annak, hogy a koalíció mégsem tesz majd eleget a kormányprogramban is szereplő ígéretének, s a közeledő választásokra hivatkozva – miként tette azt az ügynöktörvény esetében az előző Országgyűlés – esetleg csak a következő parlament tagjaira nézve állapít majd meg összeférhetetlenségi szabályokat. Az államfő múlt csütörtöki döntésével végső soron azoknak a honatyáknak adott még egy sanszot, akiknek – üzleti érdekeltségeik miatt – voltaképpen nem áll szándékukban átlátható viszonyokat teremteni a politikai és a gazdasági közéletben. Az összeférhetetlenségről szóló törvény ellen emelt elnöki vétó meglepő azért is, mivel Göncz mostanáig többnyire nem állta útját a parlament által nagy többséggel elfogadott törvényeknek (e tekintetben – lásd táblázatunkat – csak a második igazságtételi törvény volt eddig kivétel). Márpedig az összeférhetetlenségi törvényt 90 százalékos többséggel, 224 : 23 arányban szavazta meg a Ház, az ellenzéki oldalon egyedül a Fidesz-MPP utasította el a jogszabályt, a másik oldalról pedig néhány MSZP-s képviselő. Göncz lépését az általa többször emlegetett plebejus elnöki mentalitással sem könnyű összeegyeztetni. Az államfő, aki 1995 nyarán például sorra aláírta a Bokros-csomaghoz tartozó – az Alkotmánybíróság (AB) által később több ponton alkotmányellenesnek talált – törvényeket, most a parlamenti képviselők egy részének különjövedelme iránt feltűnő érzékenységet tanúsít. Felemás eredményre vezetett az államfői vétó az 1995. évi XXXIX., vagyis a privatizációs törvényt módosító törvénycsomag esetében is. E törvénymódosítást a Ház 186 : 62 arányban szavazta meg, a komplett ellenzék elutasította, három ellenzéki frakció pedig kifejezetten felkérte Gönczöt, hogy ne írja alá. Az államfői vétó indoka vélhetően az állami vagyon ingyenes osztogatásának a megakadályozása volt. Más kérdés, hogy az ellenzék eredetileg alkotmányos vétót, vagyis a törvény AB elé utalását, nem pedig politikai vétót, a jogszabály parlamentnek visszaküldését kérte az államfőtől. Ugyanezt tartotta volna indokoltnak a törvénymódosító csomagot jegyző három SZDSZ-es képviselő egyike, Bauer Tamás is, miután MSZP-s szavazatokkal az utolsó pillanatban becsempésztek a törvényjavaslatba egy kétes értékű paragrafust. Eszerint az állam pályáztatás nélkül, ingyen átadhat vagyont az önkormányzatoknak és a szövetkezeteknek. Az elnöki „kontrák” s azok prezentálása mindazonáltal azt a benyomást keltik, hogy Göncz ezúttal maximális tapintattal s a koalíciónak nagy manőverezési lehetőséget hagyva kívánt élni államfői jogosítványaival. A politikai vétó alkalmazása már önmagában is ezt jelzi, hiszen így maga a parlamenti többség, nem pedig egy kívülálló hatalom, az AB kezébe kerül a két jogszabály életbeléptetése. Az alkotmánybírósági kontroll elrendelése esetén kétségkívül számolni kellett volna azzal a lehetőséggel is, hogy a bírák „kilövik” az ingyenes vagyonosztogatást legalizáló rendelkezést a törvényből, míg a privatizáció átláthatóságának javítását szolgáló eredeti passzusokat érvényben hagyják. A Göncz által alkalmazott politikai vétó viszont azt jelenti, hogy ha a parlament újra megszavazná a szóban forgó vitatott klauzulát, a köztársasági elnök soron kívül (5 napon belül) köteles volna aláírni a törvényt, s így – legalábbis egy időre – megnyílhatna az út a klientúrateremtő vagyonosztogatás előtt. Az elnöki döntéseknek nemcsak a „műfaja” váltott ki az elmúlt napokban értetlenséget, hanem az azt kísérő gesztusok is. Göncz Árpád az Országgyűlés elnökének távollétére hivatkozva ugyanis több napra – hétfőig – titkosította döntése indokait, mondván, azokat először a címzett házelnök tudomására kívánja hozni. Ez az illemszabály az előző kormányzati periódusban még aligha volt része az elnöki etikettnek: az első kárpótlási törvény ellen emelt elnöki vétó indokait az államfő például sajtótájékoztatón jelentette be, vagyis döntéséről egyszerre értesülhettek a választópolgárok és a politikusok. Az államfő múlt heti váratlan aktivizálódásával kapcsolatosan feltétlenül figyelmet érdemel, hogy Göncz vétója mindkét esetben olyan törvény ellen irányult, amelyeket – az általános gyakorlattól eltérően – nem a kormány dolgozott ki, hanem egyes képviselők. Ennek nyomán az elnök voltaképpen nem a kormányzattal, s azon belül Horn Gyula miniszterelnökkel konfrontálódott a törvények megtorpedózásakor, hanem „csak” a parlament egyes csoportjaival. Ugyancsak megfontolandó, hogy az opponált törvényekkel gyakorlatilag egy időben fogadta el a Ház még karácsony előtt az új alkotmány koncepcióját – ezt szintén a parlament dolgozta ki –, amely a köztársasági elnök jogosítványainak jelentős megnyirbálását irányozza elő (HVG, 1996. november 30., 1997. január 4.). Az elnöki vétók lehetséges indokainak számbavételekor nem zárható ki, hogy összefüggés lehet Göncz vétói s az államfő környezete által több ízben élesen bírált alkotmánytervezet megszavazása között. Elképzelhető persze az is, hogy az elnöki vétó bejelentésekor az államfő – akinek mandátuma 2000 júniusáig tart – voltaképpen saját, 1998 utáni politikai jövőjére is gondolt. Egy jobboldali kormány hatalomra kerülése az elnök számára kétségkívül nehéz napokat hozhat, főként ha feketén-fehéren bizonyítható, hogy Göncz a jelenlegi kormányzati periódusban egyetlen alkalommal sem támogatta a mai ellenzék követeléseit. A már több ízben hangoztatott vád – hogy a köztársasági elnök nem szuverén tényező, hanem az őt 1995-ben újraválasztó koalíció lekötelezettje – megcáfolására a választásokat megelőző év, 1997 alighanem az utolsó szóba jöhető időszak. Motiválhatta Göncz Árpád döntését végül az is, hogy a koalíció népszerűségének csökkenésével párhuzamosan az utóbbi időben az államfő személyes tekintélye is erodálódott. A köztársasági elnök továbbra is vezeti ugyan a politikusok toplistáját, népszerűségi indexe azonban 1996-ban folyamatosan 73–77 százalék körül alakult, vagyis szinte ugyanazon a szinten mozgott, mint az Antall–Göncz-hidegháború mélypontján 1992–1993-ban (HVG, 1995. január 28.). Az elnöki respektusnak ezek szerint nem csupán a szüntelen konfliktusok tehetnek rosszat, hanem a kormánykoalícióval kialakított feltűnően bensőséges kapcsolat is. BABUS ENDRE
__label__történelem 0.453272 __label__politika 0.453272 __label__társadalom 0.00858749 __label__család 0.00556492 __label__háború 0.0021257 __label__nacionalizmus 0.00206074 __label__köztársasági@@elnök 0.00187757 __label__emigráció 0.00133502 __label__nemesség 0.00133502 __label__kisebbségek 0.00107496 $$$ __label__geography__szlovákia 0.749097 __label__geography__csehország 0.562187 __label__történelem 0.152042 __label__geography__csehszlovákia 0.140346 __label__társadalom 0.0716012 __label__geography__magyarország 0.0293222 __label__politika 0.0259674 __label__person__andrej 0.0120638 __label__person__ivan 0.0116973 __label__person__schwarzenberg 0.0100236 $$$ __label__belpolitika __label__politika geography__csehország person__babis person__andrej genre__cikk genre__keretes author__morvay@@péter year__2017 $$$ Magyar gyökerek? $$$ Magyar gyökerek? A cseh parlamenti választások nyertese, Andrej Babis privilegizált kommunista család gyermeke, szüleivel Párizsban élt, 1969–1970-ben elvégzett egy évet egy svájci gimnáziumban. Családja apai ágon a mai Szlovákia északnyugati részéből származik. Apja, Stefan Babis az ötvenes évek elején belépett a kommunista pártba, és a külkereskedelemben épített ki karriert. Az ötvenes és hatvanas években családostul kiküldöttként éveket töltött Etiópiában és Párizsban. A karrierje 1962-ben néhány évre megbicsaklott, kizárták a pártból, a hivatalos indoklás szerint azért, mert elveszítette a tagkönyvét, és nem jelentette, hogy a húga Kanadában él. A prágai tavasz eltiprása után a szlovák gazdasági minisztériumban kapott állást, 1969 és 1975 közt Genfben dolgozott, visszatérése után pedig vállalatigazgató lett Pozsonyban. Itt a rendőrség többször is csalással és hűtlen kezeléssel vádolta, de ezt is baj nélkül megúszta. Ezért is él a gyanú, hogy olyanoknak dolgozhatott, akik a csehszlovák párt és a hatóságok felett álltak. Babis anyai ági elődei valószínűleg szepességi németek voltak, akik a XVIII–XIX. században Kárpátaljára költöztek. Babis édesanyja Adriana Babisová, született Scheibnerová a kárpátaljai Kőrösmezőn született, amikor az éppen Csehszlovákiához tartozott. Babis nagyapját Imrich Scheibnernek hívták, az Imrich az Imre szlovák megfelelője. Nagyanyja az Érsekújvár környékéről származó DemĂ¤novská Juliana volt, aki korábban a Demény családi nevet viselte – írja Tomás Pergler cseh újságíró Babis – egy oligarcha története című könyvében. Mindebből azonban nem lehet egyszerűen Babis édesanyjának magyar származására vagy magyar identitására következtetni. Karriert mindenesetre a család Szlovákiában épített, és Babis sem adta soha a jelét annak, hogy részben magyarnak tartaná önmagát. Bár az ő esetében ez is, mint bármi más, pragmatizmus kérdése. Scheibnerék a második világháború idején valószínűleg magyar állampolgárok voltak, a háború után azonban Szlovákiába repatriáltak. Babis nagyanyja és édesanyja is aktív kommunista párttag volt. Édesanyja tudományos intézetekben, később a pozsonyi egyetem marxizmus–leninizmus intézetében dolgozott. morvay péter
__label__pr-tevékenység 0.77731 __label__közbeszerzés 0.55448 __label__reklám 0.0803675 __label__média 0.061886 __label__marketing 0.0460439 __label__üzleti@@tanácsadás 0.0351548 __label__rendezvényszervezés 0.00219272 __label__közvélemény-kutatás 0.00206074 __label__politológia 0.00199777 __label__cégek 0.000617076 $$$ __label__geography__magyarország 1.00001 __label__közbeszerzés 0.987578 __label__pr-tevékenység 0.712242 __label__reklám 0.212079 __label__organization__i.m.g.@@inter@@media@@group@@reklám@@@@kft. 0.0926978 __label__organization__bell@@and@@partners@@kereskedelmi@@és@@szolgáltató@@kft. 0.0695518 __label__média 0.0179962 __label__üzleti@@tanácsadás 0.0174525 __label__organization__mahir@@kiállítás@@és@@rendezvény@@kft. 0.0124417 __label__organization__wallis-csoport 0.00691384 $$$ __label__közvélemény-kutatás __label__média __label__pénzügy __label__pr-tevékenység __label__rendezvényszervezés __label__uniós@@támogatás geography__magyarország organization__i.m.g.@@inter@@media@@group@@reklám@@@@kft. organization__mahir@@kiállítás@@és@@rendezvény@@kft. organization__nézőpont@@intézet@@zrt. genre__hír genre__keretes year__2012 $$$ Milliárdok a holdudvarnak $$$ Milliárdok a holdudvarnak Az európai uniós forrásokat menedzselő Nemzeti Fejlesztési Ügynökség összesen 2,2 milliárd forintos megbízást adott az Új Széchenyi-terv kommunikációs feladataira. A Simicska Lajos volt APEH-elnök cégbirodalmához tartozó Mahir Kiállítás és Rendezvény Kft. a rendezvényszervezést végezheti 1,1 milliárd forintért, a Patonai Péter volt MFB-vezér tulajdonában álló I.M.G. Inter Media Group Kft. a médiavásárlást vállalta 1 milliárdért, a közvélemény-kutatási megbízást pedig a kormányközeliként számon tartott, Mráz Ágoston Sámuel tulajdonában álló Nézőpont Intézet Zrt. leánycége, a Kutatópont Kft. nyerte el 100 millió forintos ajánlatával.
__label__gazdaság 1.00001 __label__politika 0.771854 __label__hitel 0.718604 __label__hitelállomány 0.00395541 __label__állami@@hitelfelvétel 0.00165848 __label__állami@@pénzalap 0.00034535 __label__történelem 1e-05 __label__társadalom 1e-05 __label__váltó 1e-05 __label__news@@international 1e-05 $$$ __label__gazdaság 1.00001 __label__politika 1.00001 __label__hitel 0.855861 __label__geography__kína 0.00913564 __label__állami@@hitelfelvétel 0.00299103 __label__geography__európai@@unió 1e-05 __label__külpolitika 1e-05 __label__geography__usa 1e-05 __label__organization__täglich@@alles 1e-05 __label__person__falk 1e-05 $$$ __label__hitel __label__pénzügy geography__kína genre__hír year__2009 $$$ Kína 10 milliárd dolláros kedvezményes hitelt nyújt $$$ Kína 10 milliárd dolláros kedvezményes hitelt nyújt a következő három évben afrikai országoknak, és a kontinens legszegényebb államai közül többnek elengedi a vele szemben felhalmozott kormányzati adósságát.
__label__cégek 0.971574 __label__gazdaság 0.887215 __label__gazdasági@@előrejelzés 0.0503406 __label__tőzsde 0.0311538 __label__vállalatgazdaság 0.0159164 __label__világgazdaság 0.0047652 __label__versenyképesség 0.0042088 __label__menedzserképzés 0.00318268 __label__tőkekivitel 0.00226185 __label__multinacionális@@cégek 0.00176461 $$$ __label__cégek 0.989682 __label__geography__kelet-európa 0.959164 __label__gazdaság 0.766304 __label__geography__csehország 0.100889 __label__organization__financial@@times 0.0446909 __label__tőzsde 0.0408557 __label__geography__közép-európa 0.0251888 __label__vállalatgazdaság 0.0124417 __label__versenyképesség 0.0124417 __label__tőkekivitel 0.0106625 $$$ __label__cégek __label__gazdaság geography__kelet-európa genre__cikk genre__toplista year__1997 $$$ Kelet-európai vállalati toplista, Feljövőben $$$ Kelet-európai vállalati toplista Feljövőben Elismerő szavakkal illetik a nyugati szakértők az erősödő kelet-európai vállalati szektort, amelynek vezető cégei közül immár kilenc szerepel az 500 legnagyobb európai vállalat között. A tavalyi év nyomasztó cseh fölénye után az idén az orosz vállalatok uralják az 50 vezető, tőzsdén jegyzett kelet-európai cégről a londoni Financial Times (FT) elemző részlegének szakértői által nemrég készített összeállítást. Ennek persze nem pusztán az a magyarázata, hogy tavaly még csak a visegrádi négyeknek nevezett Csehország, Lengyelország, Magyarország és Szlovákia adatai szerepeltek benne, hanem az is, hogy az élen álló orosz nagyvállalatok többsége nagyságrendekkel múlja felül a térségbeli kisebb országok cégeit a részvények tőzsdei árfolyamértékére alapozott, úgynevezett piaci érték szerint készített rangsorban. Az első öt között szereplő négy orosz vállalat például együttesen körülbelül akkora értéket képvisel, mint az utánuk jövő húsz cég együttvéve. Messze kimagaslik a mezőnyből a közel 8 milliárd dollárra taksált Gazprom, amelyet a nyugati elemzők többsége a világ legnagyobb gázipari vállalatának tekint. Az oroszok egyébként nemcsak a régióbeli kimutatásban szerepelnek első alkalommal, hanem először kerültek be a „nyugati” listákba is. A Gazprom – egyetlen kelet-európai cégként – az 500-as FT-világlistán a 421. helyet olyan nevektől körülvéve foglalja el, mint például az amerikai Westinghouse, a francia Banque Nationale de Paris vagy a japán Marubeni-csoport. Az európai 500-ak között viszont a Gazpromnak már több térségbeli társa is akadt: 5 orosz és 3 cseh vállalat. A csehek e téren nem egészen újoncok, az SPT Telecom, az energiaszolgáltató CEZ és a Komercní Banka már a korábbi években is felkerült erre a toplistára. Az SPT az idén javított, a 332. helyről a 303.-ra lépett elő, míg a CEZ-t jóval hátrébb sorolták, a 335.-ről a 401.-re, a Komercní pedig a 450. helyen végzett. Magyar és lengyel cégeknek egyelőre esélyük sincs bejutni az európai 500-as klubba, ott ugyanis még az utolsó cég piaci értéke is meghaladja az 1,4 milliárd dollárt, miközben a legnagyobb magyar, a Mol (930 millió) és az első számú lengyel, a Bank Slaski (919 millió) még az 1 milliárdot sem éri el. Szlovák cég pedig még ezeknek az értékeknek is csak a feléig jutott el. A tanulmány készítői mindenesetre elégedettek a térségbeli vállalatokkal, különösen az utóbbi három év során elért fejlődést értékelik nagyra, s azt jósolják, hogy a következő néhány évben egyre több kelet-európai cég léphet be az 500-as klubba. Előrejelzésüket a magánszektorban várt lendületes növekedésre, a hazai és a külföldi tőkéhez való egyre könnyebb hozzájutásra és a pénzpiacok megerősödésére alapozzák. Az FT érvelésével sok ponton találkozik a The Wall Street Journal kelet-európai gazdasági mellékletében (CEER) a közelmúltban megjelent regionális toplista. A CEER ugyan más ismérvek, elsősorban a forgalom és a nyereség alapján rangsorolta a cégeket – s így nemcsak a tőzsdén jegyzetteket vizsgálta –, de úgy is arra a következtetésre jutott, hogy a térségben lezajlott a vállalati átalakulások legfájdalmasabb időszaka, és a megújult, illetve új cégek egyre inkább kezdenek a lábukra állni, határozott növekedési trend látszik kibontakozni. A fokozódó verseny, a részvényesek nyomása – vélik a szerkesztők –, sok esetben pedig a külföldi résztulajdonos az eladások növelésére, a költségek csökkentésére sarkallja a vállalatok vezetőit. A CEER országonkénti 100-as listáinak élbolyában természetesen ott találhatók a FT által rangsorolt cégek is, a régió 10 legnagyobb cége közé azonban – e körbe a CEER túlsúlyos méreteik miatt nem vonta be az oroszokat – mindössze két tőzsdén is jegyzett éllovas, a Mol és a cseh CEZ tudott beférni. A többi nyolc mind lengyel – tőzsdén nem lévő – vállalat. Figyelemre méltó, hogy a tőzsdei listát és a forgalom alapján készült rangsorokat is az energiaszolgáltatók, az olaj- és gázipari cégek, valamint a bankok uralják. A 4 visegrádi ország 100-as vállalati listáira felkerült cégek összesített forgalma – olvasható a CEER-ben – az 1995–1996-os időszakban 110 milliárd dollár volt, 21 százalékkal több, mint az előző üzleti évben. A 400 cég profitja pedig még ennél is jobban nőtt, az összesített 5,7 milliárd dollár 28 százalékos ugrást takar. Míg az orosz cégek jó szereplését elsősorban a méreteiknek tulajdonítják, addig a cseh és lengyel vállalatokét a mögöttük álló gazdaság növekedésének. A tavaly dicséretet dicséretre halmozó cseh cégeket azonban az idén arra figyelmeztetik, hogy a szerkezetátalakítás halogatása, valamint a privatizáció hiányosságai hosszabb távon visszavethetik a fejlődést. A tavalyi bankcsődök tükrében a pénzpiaci reformok végrehajtásának halaszthatatlanságát is a további növekedés és a befektetői bizalom zálogának tartják. A makrogazdasági stabilitást, a lassuló inflációt és a befektetői kedvet tekintve különösen a lengyel vállalatoktól remélnek jó eredményt a következő években. Például a Lot légitársaságot és a Miedz rézkombinátot várják jövőre a régió élbolyába. Magyarországon a privatizációt, a külföldi befektetéseket és a szigorúbbá vált fiskális és monetáris politikát említik olyan pozitívumokként, amelyek segítik a vállalatok növekedését, illetve papírjaik tőzsdei szereplését. A hízelgő vélemények ellenére a tanulmányok készítői nem győzik hangsúlyozni, hogy a kelet-európai térség – különösen Oroszország – vállalatait még mindig meglehetősen nehéz a nyugatiakkal azonos mércével mérni. Az FT elemzése többször is felhívja a figyelmet: gyakran annak ellenére nehéz megbecsülni a vállalatok gazdálkodásának tényleges adatait, hogy tőzsdén lévő cégekről van szó. Nemcsak azért, mert a könyvviteli szabályok sok esetben nem egyeznek a máshol megszokottakkal, hanem azért is, mivel jó részük még mindig állami vagy legalábbis többségi állami kézben lévő mamutcég, sokszor egy-egy ágazat urai, s nem mindig tiszta politikai, jogi és piaci körülmények között működnek.
__label__gazdaság 0.422515 __label__pénzügy 0.100889 __label__állami@@költségvetés 0.0259674 __label__bokros-csomag 0.00735583 __label__munkanélküliség 0.00523013 __label__államháztartás 0.00461957 __label__gazdaságpolitika 0.00408014 __label__gazdaságtörténet 0.00308537 __label__gdp 0.00176461 __label__integráció 0.00155876 $$$ __label__geography__magyarország 0.952584 __label__gazdaság 0.377551 __label__pénzügy 0.239359 __label__államháztartás 0.0446909 __label__gazdaságpolitika 0.0149671 __label__organization__világbank 0.0128312 __label__gazdaságtörténet 0.0100236 __label__bokros-csomag 0.00574025 __label__kormányprogram 0.00539494 __label__állami@@költségvetés 0.00447838 $$$ __label__gazdaság geography__magyarország organization__világbank genre__cikk genre__keretes year__1995 $$$ Forgatókönyvek $$$ Forgatókönyvek Drámai képet fest a magyar gazdaság állapotáról a Világbank idén nyáron lezárt vaskos tanulmánya. Ha tovább folytatódik az a politika, amit a magyar kormányok 1993–1994-ben, egészen idén márciusig folytattak – állítják a washingtoni szakértők –, akkor Magyarország fizetésimérleg-válságba kerülne, külgazdasági kapcsolatai beszűkülnének, és olyan kemény makroökonómiai alkalmazkodásra kényszerülne, amely azonnal véget vetne az új beruházási ciklusnak. A megindult növekedést „üdvözli” a tanulmány, de az – teszi hozzá sajnálattal – ebben a formában nem tartható fenn sokáig, miután túlnyomórészt azok a vállalatok fektetnek be, amelyek közvetlenül külföldi hitelekhez jutnak, és ez növeli Magyarország külső adósságát. A növekedés legfőbb gátja azonban a közpénzeken fenntartott szektorok aránytalanul nagy súlya. Magyarországon az állami bevételek 1984-ben a GDP 59,5, a kiadások 53,1 százalékát tették ki, míg ugyanez az arány Csehországban 49,5, illetve 46,4, Lengyelországban 49,6, illetve 46,2 százalék, az OECD-átlag pedig 41,3, illetve 37,5 százalék volt. A márciusi stabilizációs csomaggal „valami” elindult, de az állam részesedése a jövedelmek újraelosztásából nem csökkent: az intézkedések ugyanis inkább a bevételek növelését, mint a kiadások csökkentését célozták. A kormány induljon ki abból – szorgalmazzák a washingtoni szakértők –, hogy az elvonások mai szintje már-már elviselhetetlenül magas: gátolja a növekedést, és az illegális szféra felé nyomja a magángazdaságot. Hosszabb távon tehát az állami kiadásokat a mainál kisebb bevételekkel kell egyensúlyba hozni. Erre a Világbanknak az államháztartás minden fontosabb részében konkrét elképzelései vannak. A nyugdíjrendszert „háromlábúvá” kell tenni: a ma szinte kizárólagos tb-nyugdíjak csak egyfajta létminimumot biztosítanának minden nyugdíjas korú állampolgárnak, ezt egészítené ki egy kötelező biztosításon alapuló, a befizetésekkel arányos nyugdíjrész és a szabadon választott magánbiztosítás. Washingtonban úgy látják, hogy már jövőre meg kellene kezdeni a nők nyugdíjkorhatárának fokozatos felemelését, személyi jövedelemadót kellene kivetni a nyugdíjakra is, egyúttal adózási szempontból meg kellene szüntetni a különbséget a magánnyugdíj és a tb-nyugdíj között. Az egészségügy területén arra buzdítja a Világbank a magyar kormányt, hogy – bármilyen nehéz is szembeszegülni az érintettekkel – addig folytassa az orvosi létszám és a (nem elfekvő) kórházi ágyak csökkentését, amíg az előbbi nem süllyed a jelenlegi 10 ezer lakosonkénti 33-ról 25-re, az utóbbi 78-ról 55-re, azaz az egészségügyre amúgy lényegesen többet költő Európai Unió (EU) átlaga körüli szintre. A családi pótlék ugyancsak elkerülhetetlennek minősített visszafogására viszont simább utat javasol a Világbank: több EU-országban követett gyakorlathoz hasonlóan nominálisan nem kellene csökkenteni a járandóságot, csak hagyni, hogy az infláció lemorzsolja, a felszabaduló források 10–20 százalékát pedig „vissza lehet adni” az igazán rászorulóknak. Így formálisan nem sérül a szerzett jog elve, mégis már az első évben meg lehet takarítani a GDP 0,5 százalékát. Az államháztartás sürgős átalakítása mellett a növekedés feltétele – a Világbank-tanulmány szerint – az 1992 óta ugyan csökkenő, de még tavaly is a GDP 7-7,5 százalékát kitevő vállalati veszteségek mérséklése, aminek leghatékonyabb eszköze Washingtonból nézve a gyors privatizáció. Ez utóbbira különösen szükség van a bankrendszerben, mert „a rosszul működő állami bankok képtelenek eltalálni a kockázat és a megtérülés megfelelő kombinációját”, s ezért az amúgy is szűkös forrásokat kifejezetten elterelik a termelő beruházásoktól. Mindezek után kétféle magyar jövőt tár a Világbank az olvasó elé. Ha a kormány megfogadja a jó tanácsokat, akkor a Javított, Bővített Minimum Standard Makroökonómiai Modell (RMSM-X) szerint az ezredforduló után, 4-5 százalékos évi növekedéssel megkezdődhet Magyarország felzárkózása az Európai Unió országainak szintjéhez. (Jövőre még csak 1, a következő években pedig mintegy 3 százalékkal nőne a gazdaság.) Ennek az úgynevezett gyors növekedési forgatókönyvnek a megvalósulása esetén a mai közel 60 százalékról 1998-ra 46 százalékra csökkenne az állami kiadásoknak a GDP-hez viszonyított aránya, a bevételeké pedig 53-ról 45 százalékra. A legnagyobb arányban az állam által a polgároknak folyósított pénzek – nyugdíjak, családi támogatások, táppénz, munkanélküli-segély – csökkennének, a GDP 23 százalékáról annak 18 százalékára, nem változna viszont az oktatás és az egészségügy részesedése a bruttó hazai termékből. Ha a kormány leragad a márciusi csomagnál, és nem vállal radikális reformokat – riogat a Világbank –, akkor marad a „részleges alkalmazkodás szcenáriója”, a következő négy-öt évben 1, utána legfeljebb 2 százalékos növekedéssel, nem csökkenő külső adósságállománnyal, tíz év múlva is (a „jobbik” változat 5 százalékával szemben) 20 százalék körüli inflációval.
__label__gazdaság 0.948165 __label__politika 0.294225 __label__társadalom 0.000865901 __label__történelem 1e-05 __label__kultúra 1e-05 __label__pénzügy 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 1.00001 __label__organization__medián@@kft. 0.996633 __label__politika 0.964865 __label__gazdaság 0.00408014 __label__geography__európai@@unió 1e-05 __label__külpolitika 1e-05 __label__művészet 1e-05 __label__geography__usa 1e-05 __label__organization__täglich@@alles 1e-05 __label__person__falk 1e-05 $$$ __label__társadalom geography__magyarország genre__grafikon genre__közvélemény-kutatás year__2008 $$$ Magyarok a bizalomról $$$ Magyarok a bizalomról 8440191.pdf
__label__katasztrófa 0.969795 __label__természeti@@katasztrófa 0.968866 __label__árvíz 0.901931 __label__katasztrófavédelem 0.48439 __label__árvízvédelem 0.206904 __label__vízügy 0.115971 __label__környezetszennyezés 0.0875738 __label__belvíz 0.0600966 __label__környezetvédelem 0.0518555 __label__folyamszabályozás 0.0396488 $$$ __label__természeti@@katasztrófa 0.998555 __label__katasztrófa 0.996416 __label__árvíz 0.974831 __label__katasztrófavédelem 0.592677 __label__geography__olaszország 0.414909 __label__környezetszennyezés 0.164526 __label__árvízvédelem 0.0953595 __label__geography__szicília 0.0695518 __label__földrengés 0.0503406 __label__folyamszabályozás 0.0420977 $$$ __label__természeti@@katasztrófa geography__olaszország genre__cikk genre__keretes year__1996 $$$ Katasztrófa Toscanában $$$ Katasztrófa Toscanában „Nem sorscsapás, ami történt. Az ilyen károk megelőzhetők kellő víz- és területvédelemmel, előrejelző szolgálattal, a környezetpusztítás várható hatásainak felmérésével” – oktatta ki három hete az apokaliptikus forgószél és felhőszakadás nyomán támadt sár- és vízözön kárait felmérő toscanai tartományi vezetőket Edo Ronchi, az új balközép olasz kormány környezetvédelmi minisztere a Corriere della Sera című napilap hasábjain. Az egész Európán végigsöprő rendkívüli időjárási front Versiliában, a toscanai tengerpartra meredeken leszakadó hegyoldalakon néhány óra alatt iszonyú pusztítást végzett. Itt fél nap alatt 475 milliméter csapadékot mértek, a kétszeresét annak, mint ami 1994 novemberében Észak-Olaszországban a pusztító árvizet okozta (HVG, 1994. november 19.), úgyhogy a központi meteorológiai szolgálatnál már azt hitték, elromlottak a mérőeszközök. Tizenketten életüket vesztették, a hegyoldalakról lezúduló víz és sár elsodort mindent, utakat, hidakat, épületeket, a gépkocsikat dióhéjként kapta a hátára, 400 méteres szakaszon pedig elmosta a Pisa–Genova vasúti pályát. A Rómától északra vezető tengerparti közlekedési főút több helyen járhatatlanná vált. Áram és telefon nélkül maradtak házak ezrei, 250 épület dőlt össze, 120 gazdaság vált működésképtelenné, s egész kis hegyifalvak lakhatatlanná. „A háború sem pusztított ennyit” – panaszolták az idősebbek. Akadt falusi család, amelynek egyebe sem maradt, mint két táskába hirtelen összekapkodott holmija és egy kosárban a macska. A kárfelmérés máig is tart. Az összeg elérheti az 50-60, de akár a 100 milliárd lírát (5-6, illetve 10 milliárd forintot), s ehhez még hozzáadódik az idegenforgalom elmaradásából eredő veszteség. Bár a kormányzat katasztrófa sújtotta területnek nyilvánította a vidéket, s így megnyílt a károk helyreállítására a költségvetés megfelelő fejezete, a rendelkezésre álló összeg vélhetően messze elmarad a károk mértékétől, s – a korábbi hasonló esetek tapasztalatai alapján – kérdés az is, eljut-e majd minden esetben a megfelelő helyre. Másfél éve az észak-olaszországi árvíz után az állami segélyösszegek csak csordogáltak, s aki maga nem gondoskodott háza újjáépítéséről, azóta is várja a bürokratikus formaságok tömkelege után kiutalt állami gondoskodást. Franco Barberi polgári védelmi államtitkár éppen ezért most új módszerrel kísérletezik: a károkat szenvedett települések helyi tanácsai és a tartományi szervek – „önbevallásos” kárigények alapján – 6 milliárd líra erejéig megelőlegezhetik a kártalanítást. Az első, legsürgősebb költségekre minden érintett község rögtön kapott 50 millió lírányi (5 millió forintnyi) jóváírást, de a végelszámolásra csak utólag, a végleges kárfelmérés birtokában kerül majd sor. Edo Ronchi viszont nagy súlyt helyez arra, hogy az önkormányzati és állami kárhelyreállítás már a területvédelmi és környezeti szempontok figyelembe vételével történjék. „Ha egy gátat vagy hidat elsodort az ár, máshol, védettebb megoldással kell pótolni, a veszélyeztetett területen nem szabad újjáépíteni a házakat, vagy csak a megfelelő óvintézkedések megtételével” – adta utasításba. Ez újfajta megközelítés. Az elmúlt évtizedben igen sok pénzt – mintegy 50 ezer milliárd lírát – költöttek katasztrófakárok helyreállítására Olaszországban, de a kiváltó okokkal nem sokat törődtek. Márpedig Ronchi és a környezetvédők szerint az egyre gyakoribb hasonló katasztrófák oka a hegyoldalak letarolása, a sok átgondolatlan természetromboló építkezés, a vízelvezetés megoldatlansága. Egész hegyoldalakat betonoztak le ipari vagy lakóhelyi célokra, beépítették a folyók árterületét, elmaradtak a szükséges vízvédelmi munkák, a víz így villámsebesen folyik le, és nincs ártér, ahol felgyülemlene. Az erdők kiirtása után lepusztulóban van a hegyoldalak teraszos kiképzése is, mert lassan a mezőgazdasági műveléssel is felhagy a lakosság. A környezetvédelmi miniszter a tartományi vezetést teszi felelőssé, mert a talaj- és területvédelemre vonatkozó 183. törvény a tartományok hatáskörébe utalja a szükséges megelőző munkákat. A toscanai vezetők viszont azzal érvelnek – s joggal –, hogy a törvényben biztosított forrásokat a sorozatos költségvetési takarékossági csomagokkal rendre lefaragta a központi kormányzat. Igaz, megfelelő tervek és elemzések hiányára hivatkozva, állítólag a maradékot sem mindig költötték el.
__label__bűnözés 1.00001 __label__közbiztonság 1.00001 __label__bűnüldözés 1.00001 __label__vagyon@@elleni@@bűnesetek 0.016413 __label__statisztika 0.00491541 __label__információszolgáltatás 0.0042088 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 $$$ __label__bűnözés 1.00001 __label__geography__magyarország 1.00001 __label__közbiztonság 0.999322 __label__bűnüldözés 0.995678 __label__geography__budapest 0.156115 __label__információszolgáltatás 0.00133502 __label__geography__tompa 0.000814086 __label__külpolitika 1e-05 __label__organization__täglich@@alles 1e-05 __label__person__falk 1e-05 $$$ __label__bűnözés __label__bűnüldözés __label__közbiztonság geography__budapest geography__magyarország genre__grafikon genre__térkép genre__toplista year__2016 $$$ Bűncselekmények száma, tízezer lakosra vetítve $$$ Bűncselekmények száma, tízezer lakosra vetítve 16450161.pdf
__label__élelmiszeripar 0.99944 __label__ipar 0.47659 __label__édesipar 0.47659 __label__tejipar 0.136618 __label__üdítőitalgyártás 0.106701 __label__csokoládéipar 0.0396488 __label__szeszipar 0.0259674 __label__fúzió 0.0159164 __label__márka 0.0120638 __label__vegyipar 0.0116973 $$$ __label__élelmiszeripar 1.00001 __label__geography__franciaország 0.996186 __label__organization__danone 0.55448 __label__édesipar 0.48439 __label__ipar 0.287778 __label__tejipar 0.0953595 __label__szeszipar 0.0926978 __label__organization__nestlé 0.0827073 __label__csokoládéipar 0.0803675 __label__üdítőitalgyártás 0.0758682 $$$ __label__élelmiszeripar __label__ipar geography__franciaország person__riboud person__antoine organization__danone genre__cikk year__2002 $$$ A DANONE-ALAPÍTÓ HALÁLA, Antoine, a tejes ember $$$ A DANONE-ALAPÍTÓ HALÁLA Antoine, a tejes ember A múlt héten hunyt el Antoine Riboud, aki a lyoni családi üvegipari vállalkozásból röpke három évtized alatt létrehozta a Danone multinacionális élelmiszer-ipari birodalmat. Nem szeretett iskolába járni, sőt kimondottan rossz tanuló volt, mégis ő volt az, aki a családi palack-, és üveggyártó vállalkozásból három évtized alatt a világ vezető élelmiszer-ipari konszernjét faragta. Antoine Riboud, a francia becsületrenddel kitüntetett nagyvállalkozó, a Danone cégcsoport létrehozója hosszú betegség után a múlt héten hunyt el párizsi otthonában. Ám időben gondoskodott arról, hogy a ma már mindössze egy százalékban családja tulajdonában lévő Danone a halála után se roppanjon össze. Hat éve visszavonult az üzleti élettől, és a felügyelőbizottság tagjaként segítette utódját, az elnök-vezérigazgatói posztra megválasztott legkisebb fiát, Franckot. Az 1918 karácsony estéjén, egy lyoni bankárcsalád hét gyermeke közül a hatodikként született Antoine Amédée Paul Riboud „osztályutolsóként” végezte el a párizsi kereskedelmi főiskolát. Ezért aztán 1943-ban elszegődött nagybátyja palackokat, valamint ipari és háztartási üvegtermékeket készítő cégéhez, a lyoni Verreires Souchon-Neuveselhez. Az unokaöccsében nem sok fantáziát látó nagybácsi kezdetben a legnagyobb ügyfelek reklamációs ügyeit bízta rá. Riboud azonban nagybátyját lefegyverző körültekintéssel végezte munkáját, ezért egyre felelősségteljesebb feladatokat kapott, mígnem - 23 év alatt a vállalkozás minden posztján megfordulva - nagybátyja örökébe lépett, és a cég elnökévé rukkolt elő. Ezzel egyben a neves Evian ásványvízgyártó elnöke is lett, amelyben a családi vállalkozásnak 1916 óta volt 25 százalékos részesedése. Alig egy éve volt cégelnök, amikor első nagy húzásaként felvásárolta a helybéli síküveggyárat, a Glaces de Boussois céget, és ezzel megalakította a Boussois-Souchon-Neuveselt (BSN). Két évvel később már azzal sokkolta a francia üzleti életet, hogy a saját cégénél háromszorta nagyobb, szintén üvegipari Saint-Gobainnal szemben ellenséges felvásárlási akciót indított: elkezdte felvásárolni tőzsdén forgó részvényeit, hogy a BSN-t a legnagyobb francia üvegipari céggé tegye. Ám csalódnia kellett, a Saint-Gobain ugyanis sikeres ellenlépésekkel meghiúsította akcióját. Végül is Riboud szerencsésnek mondhatta magát, amiért szándéka kudarcot vallott, hiszen a hetvenes évek elejére az élelmiszeres üvegeket háttérbe szorították az eldobható csomagolóanyagok. Riboud új stratégiát dolgozott ki ez idő tájt: „áttérni a csomagolásról a tartalomra”. Ennek jegyében megkezdődött a korábban kizárólag üvegipari tevékenységet folytató BSN átprofilírozása. Riboud először két sörgyártót vett meg a francia sörpiac 40 százalékát birtokló Kronenbourgot és a Société Européenne de Brasseries-t, majd megszerezte az Evian további 75 százalékát, valamint bekebelezte az ásványvízgyártó bébiétel-készítő leányvállalatait is. Az élelmiszeriparra történő áttérést a világ első számú tejtermékkészítőjének számító francia Gervais-Danone céggel történő 1973-as fúzió jelentette. A többek között joghurtokat, sajtokat gyártó céget 1919-ben alapította Isaac Carosso, és Dániel nevű fia után keresztelte el Danone-nak. Mindeközben az üvegipar összeroppant a hetvenes évekbeli olajválság nyomán, 1979-ben Riboud eladta üveggyártó üzemeit a brit Pilkinton cégnek, és ettől fogva teljes egészében az élelmiszeriparra összpontosított. Sorra vásárolt fel a világ különböző részein élelmiszer-ipari vállalatokat, 1981-ben például az amerikai Dannon céget, a francia Danone-alapító fiának vállalkozását. Nem sokkal később már arra is telt, hogy kedvteléseinek hódoljon: a konformizmust elutasító, magát baloldalinak tartó Riboud 1982-ben beszállt a baloldali Libération napilapot kiadó részvénytársaságba, és közel másfél évtizeden át, egészen visszavonulásáig figyelemmel kísérte annak fejlődését. A keksziparba a világ harmadik legnagyobb gyártójának, a francia Générale Biscuitnak a bekebelezésével tört be, az igazi nagy fogást pedig az amerikai élelmiszer-ipari óriás, az RJR Nabisco európai érdekeltségeinek a felvásárlása jelentette. Riboud étvágya azonban nem csillapodott: a kilencvenes években is egymás után csatolta birodalmához a különféle élelmiszer-ipari vállalkozásokat. Az immáron világméretűvé váló cégnek könnyen megjegyezhető, reklámozható névre volt szüksége, ezért aztán Riboud 1994-ben a BSN elnevezést is Danone-ra változtatta. A kelet-európai országok szinte mindegyikében jelen lévő Danone-csoport a magyar piacon 1991-ben jelent meg: termékeinek forgalmazására a Budapesti Tejipari Vállalat (BTV) 49 százalékos részvételével megalapította a Magyar Danone Tejtermékgyártó- és Forgalmazó Kft.-t. Két és fél évvel később a kft teljes egészében francia tulajdonba került, miután az anyavállalat kivásárolta a BTV-t, majd pedig megvette annak kelet-pesti üzemét a különféle Danone-termékek - joghurt, tejföl, kefir és tejdesszertek (többek között puding, tejberizs) - gyártása céljából. Az előzetes adatok szerint a tavalyi évet 20,1 milliárd forintos forgalom mellett közel 1,1 milliárd forintos adózott nyereséggel zárt, 445 alkalmazottat foglalkoztató, a friss tejtermékek piacán 31 százalékos részesedésével piacvezetőnek számító Danone Kft.-vel időközben fuzionált az 1993-ban desszertpudingok gyártására létrehozott Danette Kft., majd pedig a Kaposvári Tejipari Vállalat magánszemélyek által privatizált marcali üzeme. A francia cégcsoport másfél éve az édesiparra is kiterjesztette magyarországi tevékenységét, megvásárolva az angol United Biscuittől a nagy múltú Győri Keksz Kft.-t. Alig fél évvel ezután a franciák a győri kekszgyár bezárását, termelésének a székesfehérvári üzembe telepítését határozták el, amitől végül az országos tiltakozó akciók és a kormány közbelépése nyomán elálltak (HVG, 2001. április 21.). A győri kekszgyár átszervezése azonban nem maradt el: áprilisban 108 dolgozó elbocsátásával megkezdődött az a létszám-leépítési program, amelynek keretében a 920 dolgozó közül 330-tól megválnak (közülük 120-nak a székesfehérvári üzemben biztosítanak munkalehetőséget). A franciák az idén az ásványvízgyártásba is belefognak: az olasz ásványvíz-forgalmazó San Benedetto S.p.A.-val nemrégiben alapított közös vállalat révén beszálltak az olaszok által két éve létrehozott San Benedetto Ásványvíz Kft.-be, amely ásványvíz-kitermelési joggal a birtokában Lajosmizsén palackozóüzemet épít, ahol a tervek szerint az idén megkezdik a saját márkanevű ásványvizek gyártását.
__label__állami@@szektor 0.256842 __label__állami@@vagyon 0.0827073 __label__befektetés 0.0384762 __label__gázszolgáltatás 0.0209742 __label__energiaellátás 0.0140736 __label__energiaipar 0.00507033 __label__földgázpiac 0.00395541 __label__áramszolgáltatás 0.0036036 __label__ipari@@park 0.00206074 __label__ingatlanpiac 0.00142036 $$$ __label__geography__magyarország 1.00001 __label__gázszolgáltatás 0.173298 __label__befektetés 0.0534133 __label__cégek 0.0503406 __label__organization__gdf@@suez 0.028446 __label__organization__enksz@@első@@nemzeti@@közműszolgáltató@@zrt. 0.0267693 __label__organization__elmű-émász@@energiaszolgáltató@@zrt. 0.0244331 __label__organization__gdf@@suez@@energia@@magyarország@@zrt. 0.0209742 __label__organization__elmű@@rt. 0.0209742 __label__organization__dégáz@@rt. 0.0159164 $$$ __label__állami@@vagyon __label__energiaellátás __label__energiaipar __label__földgázpiac geography__magyarország organization__égáz-dégáz@@földgázelosztó@@zrt. organization__gdf@@suez genre__hír year__2015 $$$ Égáz-Dégáz: államosítás előtt $$$ Égáz-Dégáz: államosítás előtt Államosítása előtt csaknem kétmilliárd forint tőkét von ki a GDF Suez az Égáz-Dégáz Földgázelosztó Zrt.-ből. A cég törzsrészvényeinek névértéke 7550-ről 5700 forintra, az alaptőke 7,6 milliárdról 5,7 milliárd forintra csökken. A hálózati cég 2016-ban várhatóan állami tulajdonba kerül, a kormány tervei szerint ugyanis a szolgáltatók után az infrastruktúrát birtokló elosztócégeket is bekebelezik, s a később megalapítandó Első Nemzeti Infrastruktúra Alap (Eniva) nevű társaság tulajdonába adják. Az ütemterv szerint a hálózati társaságok közül az Égáz-Dégázt az első körben szerezné meg az állam, amihez a Magyar Fejlesztési Bank Zrt. 80-85 milliárd forintos hitelét használná.
__label__történelem 1.00001 __label__háború 0.191943 __label__határvita 0.173298 __label__békekötés 0.0953595 __label__külpolitika 0.0827073 __label__régészet 0.0100236 __label__kárpótlás 0.00858749 __label__demográfia 0.00858749 __label__állami@@szimbólumok 0.00713143 __label__nemzetiségek 0.0062999 $$$ __label__történelem 1.00001 __label__háború 0.187143 __label__geography__franciaország 0.177821 __label__külpolitika 0.129413 __label__geography__nyugat-európa 0.0583558 __label__határvita 0.0566624 __label__békekötés 0.0396488 __label__geography__európa 0.0362301 __label__geography__nagy-britannia 0.0209742 __label__diplomácia 0.0197291 $$$ __label__történelem __label__békekötés genre__cikk author__illényi@@balázs year__1999 $$$ A Párizs környéki békék nyolcvan éve, Kényszervágások $$$ A Párizs környéki békék nyolcvan éve Kényszervágások Nyolcvan évvel ezelőtt, 1919. június 28-án a Németországgal Versailles-ban aláírt békével kezdődött az a - majdnem négy évig tartó - rendezés, melyre Magyarországon elsősorban a majd egy évvel későbbi, 1920. június 4-ei trianoni sokk okán emlékeznek. Pedig a nagyhatalmi érdekek talán éppen itt csaptak össze a legkevésbé. Legalábbis jóval kisebb mértékben, mint például Németország, a hajdani Osztrák Császárság vagy a Török Birodalom jövője kérdésében. Aminek eredményeként - talán Bulgária kivételével - mindenki a saját Trianonjának tekintheti az 1919-1920-as békerendezést. „Kinek ne száradna le a keze egy ilyen béke aláírásától?” - sóhajtott fel állítólag Philipp Scheidemann akkori német kancellár 1919 tavaszán, az antant békediktátumának megismerésekor. Pedig az elsősorban francia sugallatra készült kemény feltételek elfogadása mellett a német delegációnak még egy másik, „szimbolikus” békát is le kellett nyelnie. A párizsi vezetés ugyanis ugyanabban a versailles-i tükörteremben rendezte az aláírási ceremóniát, melyben az 1870-ben kirobbant porosz--francia háború végén - 1871. január 18-án - elődeik orra előtt koronázták I. Vilmos porosz királyt német császárrá, és kiáltották ki a német egységet. Ráadásul a „vendéglátók” nem mulasztották el emlékeztetni a vesztesek delegációját háborús tetteik súlyára: a terem „díszleteként” - ugyancsak képletesen - öt sebesült francia katona fogadta a belépőket. A franciás eleganciával rendezett megalázásnál persze feltehetően mélyebb nyomot hagyott a németekben a kényszerű lemondás fontos területeikről. Igaz, ha minden úgy történik, ahogyan azt a revansot leginkább szorgalmazó franciák akarják, sokkal rosszabbul is járhattak volna. Párizsban ugyanis, ahol „a közfelfogás a francia romlást az 1871-ben létrejött német egységből származtatta, nemcsak Elzász-Lotaringiát követelték vissza, hanem a természetes határok jelszavát felelevenítve a Rajna bal partját is be kívánták kebelezni” - számol be a háború utáni francia étvágy mértékéről Diószegi István A hatalmi politika másfél évszázada című munkájában. Ezenkívül Franciaország a keleti oldalon ellensúlyként az alakuló Lengyelországot is a lehető legnagyobb mértékben meg akarta erősíteni, illetve - továbbra is a németek gyengítésének szándékával - mindenképpen meg kívánta akadályozni a német-osztrák egyesülést. A francia kezdeményezések végül csak ez utóbbi pontban valósultak meg maradéktalanul, mivel az Anschluss tilalmát világosan kimondta a versailles-i békeszerződés 80. cikkelye. Egyebek mellett azért, mivel még e kérdésben sem volt teljes egyetértés a győztes nagyhatalmak képviselői között. Woodrow Wilson amerikai elnök ugyanis kifejezetten a nemzetek önrendelkezési elve mellett szállt síkra, míg az angolokat képviselő Lloyd George az egyensúlypolitika évszázados brit hagyományait követte, s - ennek logikus következményeként - korántsem volt híve Németország teljes szétforgácsolásának. Győzött viszont a Vittorio Orlando olasz miniszterelnök által is támogatott francia érvelés, miszerint az Anschluss esetében megmaradna, sőt meg is erősödne a megcsonkított Németország hadipotenciálja. Az angol-amerikai álláspont legfeljebb a nyugati határok tekintetében érvényesült valamelyest, így Franciaország javára csak a századok óta hol ide, hol oda tartozó Elzász, illetve Lotaringia területét írták, a Párizs által szintén követelt Saar-vidéket viszont 15 évre a nem sokkal korábban, 1919. április 28-án megalakított Népszövetség irányítása alá, az ott található bányákat pedig francia tulajdonba helyezték. A Belgium és Dánia javára történt kisebb határkiigazításokon kívül így igazán jelentős veszteségek főként keleten érték Németországot, ahol Lengyelország érdekében tulajdonképpen kettészakították az országot. A francia politika persze még ennél is nagyobb területeket kívánt volna juttatni Lengyelországnak, ám - egyelőre - meg kellett elégednie azzal, hogy Danzig (kikötő)városát a Népszövetség felügyelete alatt szabad városnak nyilvánították. Így magára maradt a - ma Kalinyingrádnak nevezett - Königsbergből irányított Kelet-Poroszország, amelynek „zavartalan” kapcsolatát a győztesek azért egy 70 kilométer széles korridor kijelölésével lehetővé tették az anyaországgal. Kapott még egy viszonylag kis területet a frissen alakult Csehszlovákia, míg Felső-Sziléziában és Kelet-Poroszország mazuriai területein - főleg a francia térnyerést fékezni kívánó angolok közbenjárására - népszavazással kellett dönteni a hovatartozásról. A népszavazáson aztán a németek „nyertek”, mivel a 18 ezer négyzetkilométer sorsáról határozó felső-sziléziai referendumon Lengyelország csak Katowice környékét (mintegy 3 ezer négyzetkilométert) tudta megszerezni. A Németországtól elcsatolt területek nagysága végül összesen mintegy 70 ezer négyzetkilométerre rúgott, amely azonban a birodalom összterületének nyolcadát jelentette, lakosságának pedig egytizedét (6,5 millió főt). Az elvesztett népesség nagyjából fele volt német. Igencsak érzékeny veszteségnek számított Németország számára, hogy le kellett mondania összes gyarmatáról is, ami majdnem hatszor akkora terület - mintegy 3 millió négyzetkilométer - volt, mint az anyaország. Az így elvesztett részek formálisan a Népszövetség felügyelete alá kerültek (ezeket ugyanis később mandátumként a győztes országok között osztották szét). A legnagyobb „német terület”-követelések Afrikában voltak, ahol Kamerun és Togo mandátumán Anglia és Franciaország viszonylag problémamentesen osztozott, a mai Tanzániát jelentő Német Kelet-Afrika legnagyobb részét szintén Nagy-Britannia - kisebb részét Belgium, illetve Portugália - kapta. Közvetve ugyancsak brit fennhatóság alá került a ma Namíbiának hívott Német Délnyugat-Afrika, melyet a Dél-afrikai Uniónak juttattak, a Csendes-óceán körzetében Új-Guinea és Nauru mandátumát Ausztrália, Nyugat-Szamoáét pedig Új-Zéland szerezte meg. Igazán komoly vita csak a kínai német gyarmatok - a Pekingtől délre található santungi koncessziós terület - hovatartozása kapcsán kerekedett a győztesek között, méghozzá Japánnal. Anglia és Franciaország - noha nem nézték jó szemmel a távol-keleti japán terjeszkedést - egy 1917-es szerződésben már elköteleződtek a felkelő nap országa mellett, így nem emelhettek vétót; az Egyesült Államok nevében viszont Wilson elnök, immár országa hosszú távú érdekeit féltve, a területszerzés ellen lépett fel. Santung - állítják a történészek - végül is csak azért került Japán fennhatósága alá, mert Wilson nem akarta a kenyértöréssel éppen azt kockáztatni, hogy egy fontos szövetséges emiatt maradjon ki az élete főművének tartott, alakulófélben lévő Népszövetségből. Jóval komolyabb veszteségeket kellett elszenvednie Ausztriának, amit jól érzékeltettek az osztrák békedelegáció vezetőjének, Karl Rennernek a feltételek megismerésekor mondott keserű szavai is: „Ha a győztesek Németausztriát e szerződés elfogadására kényszerítik, saját győzelmüket teszik kétes értékűvé, mert csupán egy holttestet emelhetnek a diadalkocsiba.” Pedig eleinte úgy tűnt, volna más lehetőség is. A béketárgyalások során ugyanis több változat is felmerült a háború végére már amúgy is felbomlott ország gondjainak megoldására. Ezek közül az angolszászok - mint már említettük - kezdetben támogatták volna akár Ausztria egyfajta (a korábbiaknál mindenképpen lazább) köztársasági föderációját az utódállamokkal, esetleg akár Németországgal való egyesülését is. Abban viszont, hogy végül az - államiságukat újra megerősítő Csehszlovákia, Jugoszlávia és Románia által is melegen támogatott - francia verzió győzedelmeskedett, vélhetően nagy szerepet játszhatott, hogy „Clemenceau az Anschluss esetleges megvalósulásáért cserébe olyan komoly francia követeléseket támasztott volna a Rajna-vidéken, hogy az angolok jobbnak látták engedni e kérdésben” - villantja fel a nagypolitika kulisszáit Kerekes Lajos Ausztria története című könyvében. Ráadásul a franciáknak ügyelniük kellett arra is, hogy többé-kevésbé kielégítsék újdonsült közép-európai szövetségeseik igényeit is. Így aztán az Ausztriával 1919. szeptember 10-én Saint-Germainben aláíratott béke értelmében létrejövő új, 83 ezer négyzetkilométernyi állam az Osztrák-Magyar Monarchia hajdani, 675,9 ezer négyzetkilométeres összterületének csak mintegy 12 százalékát tette ki. Igaz, ennek majdnem fele, 325,4 ezer négyzetkilométer volt a vele perszonálunióban lévő Trianon előtti Magyarország (Horvát-Szlavóniával együtt), és Bosznia-Hercegovina is csak ideiglenesen állt osztrák fennhatóság alatt. Ez azt jelentette, hogy a szigorúan vett Osztrák Császárság területe „csupán” 300 ezer négyzetkilométert tett ki a világháború előtt. E területből majdnem 80 ezer négyzetkilométert kapott az ismét függetlenedő Lengyelország, és a Szudéta-vidékkel együtt szinte ugyanennyit szerzett meg az újonnan létrejött Csehszlovákia, míg Délkelet-Karintiából 28 ezer négyzetkilométer került a szintén újszülött Szerb--Horvát-Szlovén Királyság birtokába. A Trento központú Dél-Tirolt és Trieszt körzetét, összesen mintegy 23 ezer négyzetkilométert - tulajdonképpen szabályos (igaz, nem az osztrákokkal kötött) „adásvételi” szerződés keretében - Olaszország kapta, hiszen annak idején az 1915-ös londoni szerződésben egyebek mellett ez is szerepelt hadba lépésének feltételeként. A mai Csernyivci vidékének 10 ezer négyzetkilométere pedig Romániának jutott. Sovány vigasz lehetett az osztrákok számára, hogy a hatalmas területi veszteségek mellett valamit a javukra is írtak. Az ugyancsak vesztes magyarokkal aláír(atot)t trianoni béke értelmében megkapták Burgenlandot, így új országuk lakossága végül is 6,5 millió lett, miután Olaszországban és a Szudéta-vidékkel Csehszlovákiában jelentős kisebbségről kellett lemondaniuk - hiszen csupán utóbbi területen több mint 3 millió német ajkú lakos került új hazába. A Török Birodalom esetében Anglia mutatkozott oly rámenősnek, mint Európában Franciaország. Ennek ellenére ők voltak az egyetlenek, akiknek hatalmas területi veszteségeik mellett érdekeiket rendhagyó módon sikerült bizonyos fokig még a békekonferenciára is rákényszeríteniük. Pedig esetükben a nagyhatalmak már a háború alatt több szerződésben előre eldöntötték, kinek mi jut. Az 1920 augusztusában megkötött sevres-i békében még úgy nézett ki, minden a már előre megbeszéltek szerint zajlik majd, ám a szultán képviselői hiába egyeztek bele a hajdan szebb napokat látott birodalom szinte teljes feldarabolásába. Az időközben Anatóliában teljhatalmat kapott Musztafa Kemál tábornok mögött felsorakozó nacionalisták ugyanis háborút indítottak a török földet megszálló hatalmak ellen. Hadba vonulásuk fő oka az volt, hogy a békerendezők a világháború előtt már amúgy is 1,8 millió négyzetkilométeresre „apadt” birodalomból egyhatodot, mindössze 300 ezer négyzetkilométert kívánták meghagyni. A nagyhatalmi alku a törökök esetében azt jelentette, hogy Franciaország és Olaszország - a Rajna-vidék és az Adria körzetében történő területszerzésben nyújtott brit támogatás fejében - igen fontos, kőolajban gazdag (iraki) területeket engedett át Angliának, illetve fontos kis-ázsiai és európai részeket London „emberének”, a görögöknek. A döntésekkel szembeszegülő törököket persze bántotta a 37. szélességi foktól délre eső arab területek formailag népszövetségi (a mai Szíria és Libanon francia, Irak és Palesztina angol) ellenőrzés alá kerülése, de igazi sérelemként európai birtokaik (Kelet-Trákia és az égei-tengeri szigetvilág hozzájuk tartozó része) elvesztését élték meg. Mindezt ugyanis - Isztambul kivételével - át kellett volna adniuk Görögországnak, nem beszélve Szmirnáról és környékéről. Ugyanakkor keleten - ugyancsak némi angol ösztönzésre - az önmagukat autonómmá nyilvánító Kurdisztánnal és Örményországgal szintén jelentős területek készültek elszakadni a birodalomtól. Ráadásul a békediktátum Anatólia déli részeiből hatalmas birtokokat rendelt olasz, francia, illetve angol „befolyás” alá. A nagy területi átrendeződések mögé rejtett apró, ám egyik legfontosabb brit elképzelés - a stratégiailag kulcsfontosságú tengerszorosok és Konstantinápoly „nemzetközi”, valójában angol felügyelet alá rendelése - azonban még a tárgyalóasztalnál elvérzett. Ezúttal az addig Anglia támogatójának számító Egyesült Államok miatt, mivel „Wilson, aki az amerikai közvélemény szerint már úgy is túlságosan belebonyolódott az európai ügyekbe, határozottan elutasította az ilyen kötelezettségvállalást” - mutat rá az angolszász törés okára Diószegi István. Ez azonban csak az első volt a győztesek kudarcai közül török ügyekben, mivel a feldarabolásba belenyugodni nem hajlandó török nacionalisták az intervenciós görög csapatok kiűzésével végül elérték, hogy 1923. július 24-én Lausanne-ban olyan békét írhattak alá, melynek értelmében több mint duplájára (700 ezer négyzetkilométernél is többre) tudták növelni az eredetileg nekik szánt ország területét. Így összességében korábbi birtokaiknak „csak” 61,6 százalékáról, lakosságuknak pedig 40 százalékáról kellett lemondaniuk. A világháború ötödik vesztese Bulgária volt, aki sorstársai közül a veszteség arányaiban és abszolút értékében is viszonylag a legjobban járt. A nagyhatalmi érdekeket sehol sem sértő országnak az 1919. november 27-ei neuilly-sur-seine-i békében ugyanis a háború előtti területéből 11500 négyzetkilométerről kellett lemondania. Ennek legnagyobb részét Görög-, illetve Törökország kapta. Igaz, e területileg viszonylag csekélynek tűnő veszteség stratégiailag igen súlyosnak számított, hiszen Bulgária ily módon elvesztette égei-tengeri partvidékét, különösen, hogy a békeszerződésben hiába szögezték le, hogy Görögország biztosítani fogja Dedeagac (a mai Alexandrupolisz) kikötőjének használatát, erről a későbbiekben nagyvonalúan elfeledkeztek. Az angolbarát görögök mellett azért a francia orientációjú Nagy-Szerbia is kapott valamit, igaz, mindössze 4 ezer négyzetkilométert, benne a macedóniai Strumicát és környékét, illetve kicsit északabbra három tiszta bolgár etnikumú, határ menti területet (Jasenovac, Caribrod, Bosilegrad). Az első világháborút lezáró békék egyébként a legtöbb esetben - a második világégés körüli területi átrendeződések ellenére is - tartósnak bizonyultak, bár kivételek mindkét irányban akadtak. Legmaradandóbbak - az 1947-ben még három faluval megrövidített Magyarország mellett - az új Ausztria és Törökország veszteségei voltak. Ezek lényegében azóta is a nyolcvan éve megindult tárgyalásokon kialakult kereteik között léteznek. Rosszabbul „jött ki” a második világháborúért felelős Németország, amelynek - annak ellenére, hogy a Hitler által 1935-ben visszaszerzett Saar-vidéket megtarthatta - nemcsak évtizedekig kellett a kettéosztottság nyűgét viselnie, hanem azzal is szembe kellett néznie, hogy például Lengyelország javára további több mint 100 ezer négyzetkilométernyi területet csatoltak el. Így Kelet-Poroszország mellett - melynek északi része a Szovjetunióhoz került - a Balti-tenger partján fekvő Pomerániát is elvesztette. Igaz, kisebbségeinek sorsa részben megoldódott, mivel a második világháborút követően 1988-ig több mint 12 millió német települt - jószántából vagy kényszerítve - a szűkebb keretek közé szorított anyaországba. A nevető „ötödik” ezúttal is Bulgária volt. A háborúból még 1944 szeptember elején kiszálló ország ugyanis azonnal megnyitotta határait a beözönlő Vörös Hadsereg előtt. Cserébe a béketárgyalások után megtarthatta a Romániától még 1940-ben elcsatolt, Várnától északra fekvő, mintegy 7 ezer négyzetkilométernyi Dél-Dobrudzsát. Bár az így 110 ezer négyzetkilométernél is nagyobbra növelt ország vezetőinek ezzel nem sikerült régi álmukat, Nagy-Bulgária felépítését megvalósítaniuk, e területgyarapítással mégiscsak a versailles-i vesztesek nyertesének nőtte ki magát. ILLÉNYI BALÁZS
__label__tőzsde 1.00001 __label__értékpapírpiac 0.256842 __label__tőzsdeindex 0.0043415 __label__pénz-@@és@@tőkepiac 0.0043415 __label__részvénytársaság 0.00272499 __label__vegyesvállalat 0.000697851 __label__részvény 0.000355992 __label__társadalom 1e-05 __label__váltó 1e-05 __label__news@@international 1e-05 $$$ __label__tőzsde 1.00001 __label__geography__oroszország 1.00001 __label__geography__nagy-britannia 0.993912 __label__bankrendszer 0.27514 __label__értékpapírpiac 0.177821 __label__ár 0.132974 __label__organization__london@@stock@@exchange 0.0980893 __label__organization__evraz@@holding 0.090103 __label__organization__szibnyefty 0.0503406 __label__organization__ruszal 0.0420977 $$$ __label__pénz-@@és@@tőkepiac __label__tőzsde geography__nagy-britannia geography__oroszország organization__london@@stock@@exchange genre__hír year__2006 $$$ A londoni értéktőzsde és a legnagyobb orosz börze $$$ A londoni értéktőzsde és a legnagyobb orosz börze, a Micex együttműködési megállapodást írt alá az orosz cégek részvénykibocsátásának összehangolásáról, miután a moszkvai kormány csak hazai papíreladással együtt engedélyezi a külföldi bevezetéseket.
__label__bank 0.999537 __label__gazdasági@@bűnözés 0.033096 __label__bűnözés 0.0229874 __label__ügyészség 0.00807199 __label__hitelkonszolidáció 0.00691384 __label__igazságügy 0.00491541 __label__takarékszövetkezet 0.0042088 __label__ügyvédek 0.0042088 __label__jog 0.00318268 __label__jegybank 0.00187757 $$$ __label__bank 1.00001 __label__geography__magyarország 1.00001 __label__organization__postabank@@rt. 0.877487 __label__gazdasági@@bűnözés 0.51563 __label__person__princz@@gábor 0.256842 __label__organization__otp@@bank@@rt. 0.0474359 __label__bűnözés 0.0474359 __label__person__kovács@@mihály 0.0362301 __label__organization__agrobank@@rt. 0.0351548 __label__organization__erste@@bank@@rt. 0.0140736 $$$ __label__bank __label__bűnözés __label__gazdaság __label__gazdasági@@bűnözés geography__magyarország person__princz@@gábor organization__postabank@@rt. genre__cikk author__fahidi@@gergely year__2009 $$$ POSTABANK-PER, Bevégeztetett $$$ POSTABANK-PER Bevégeztetett A vádlottak lehazugozták az ügyészséget, mennybe menesztették a hajdani Postabankot, melynek vezérére, Princz Gáborra a Legfelsőbb Bíróság fenntartotta a Fővárosi Ítélőtábla mindössze pénzbüntetést kiszabó ítéletét. Van, akinek akár a részvényárfolyamok esésére kötött üzlet, az utóbbi hónapokban oly népszerű shortolás nélkül is jól jött a bankpapírok drámai leértékelődése. Közéjük tartozik Princz Gábor, az 1990-es évek legellentmondásosabb magyarországi pénzintézete, a Postabank (PB) hajdani elnök-vezérigazgatója. Ő az utolsó szó jogán a Legfelsőbb Bíróság (LB) előtt immár harmadfokon zajló büntetőperében az OTP vesszőfutására hivatkozott, mondván, nyereség mellett is a töredékére zuhant az árfolyama annak a pénzintézetnek, amelynek rossz a likviditása, és ellenséges vele a sajtó. Miközben a neves védők, köztük Bánáti János, az Országos Ügyvédi Kamara vezetője, valamint Bárándy Péter volt igazságügy-miniszter elsősorban eljárásjogi kifogásokkal és meglehetősen bonyolult jogi érveléssel operáltak Princz, valamint vádlott-társai mellett, a bank korábbi vezérigazgató-helyettesei arról próbálták meggyőzni a bíróságot, hogy tisztességesen és szakmailag is kiválóan vezették az OTP fő vetélytársának szánt pénzintézetet. A hajdani menedzserek szerint a – reklámfigurájáról gyakran macisként emlegetett – bankot a „rosszindulatú média” generálta tömeghisztéria, az éppen 12 évvel ezelőtt kitört bankpánik roppantotta meg. Az LB Belegi József vezette tanácsa végül olyan ítéletet hozott, amivel az eljárás szinte minden szereplője alapvetően elégedett lehet. Csak pontosították a másodfokú bíróság, a Fővárosi Ítélőtábla (FÍ) verdiktjét, de maradt a százmilliárdos nagyságrendű állami vagyonvesztéshez képest csak szimbolikus mértékű büntetés: Princznek 3,6 millió forintot, három vádlott-társának fejenként 1,8 milliót kell fizetnie. Vagyis az ügyészségnek sem kellett teljesen vesztesként elkullognia a törvényszékről, noha számos jogász szerint alapvetően a vádhatóság szúrta el a postabankos eljárást, és a vádlottak is olcsón úszták meg az ügyet. „Csúcsidőszakában a bank több mint 1 millió ügyféllel rendelkezett (...) 1996-ban, egy külföldi szindikált hitelfelvételhez jobb minősítést kaptunk, mint maga az MNB” – büszkélkedett zárszavában Princz. Szerinte a PB teljesítette azt a feladatot, amire létrehozták: nevezetesen, hogy látványosan nőjenek a lakossági megtakarítások. Hozzátette, az MNB akkoriban – meglehetősen versenyellenesen – egyeztetett a kereskedelmi bankokkal a követhető kamatpolitikáról, így a betétekre, ha akart volna, sem ígérhetett versenytársainál többet a macis pénzintézet, vagyis pusztán kitűnő hírnevük miatt áramlott hozzájuk a lakossági megtakarítás. Ha valaki csak a hajdan kivételes hatalmú bankvezért hallotta, akár úgy is érezhette, a múlt évtized legsikeresebb és legprudensebb magyar pénzintézetének meghurcolása zajlik a tárgyalóteremben. Csakhogy a HVG már 1994-ben megírta például, hogy Postabank-érdekeltségeknél hogyan kedveztek ismert médiaszemélyiségeknek: Héder Barna és Palik László olyan üzletrészeket vásárolhattak meg 5 százalékos árfolyamon, amelyekért végső soron a bank pénzéből egyetlen hónappal korábban még harmincszor annyit, 150 százalékos árfolyamot fizettek, Gyárfás Tamás pedig saját cége, a Ribbon Kft. 390 ezer forintnyi üzletrészéért 2,89 millió forintos pakettet kapott a Nap Tv Kft.-ben. Néhány évvel később kiderült: a VIP-listásoknak esetenként alacsonyabb kamattal adott hitelt a PB, mint amennyit betétjeikre fizetett. Így igencsak sántít Princz érvelése, hogy rossz sajtója volt a PB-nek 1996-ban, miközben akkor még ő volt a legbefolyásosabb „médiamogul” Magyarországon. „Ön... hat éve folyamatosan hazudozik” – hangoztatta a tárgyaló ügyésznek címezve szavait a másodrendű vádlott, Varga Iván volt igazgatósági tag a tárgyaláson. Kirohanására egyelőre nem is reagált az ügyészség. A postabankosok egyébként akár hálásak is lehetnének az ügyészségeknek, amiért azok egy nagy markolással, átfogóan akarták elintézni az egész postabankos vizsgálatot, ahelyett hogy például külön vádpontban fogalmazták volna meg a hitelezési tevékenységgel kapcsolatos anomáliákat. Így végül a bank működtetésének egészét próbálták hűtlen kezelésnek minősíteni, ami már első fokon elvérzett, s ehelyett találta az FÍ a sokkal enyhébb hanyag kezelést, amit végül a főbírák is elfogadtak. A bankpánikban tetőző bajok fő oka az LB verdiktje szerint az volt, hogy „az egyoldalú növekedésösztönző stratégia gazdaságilag indokolatlan, a bank érdekeivel ellentétes volt”, és a részvényesek a nyereséget már 1995-ben tőkeemelés helyett osztalékként kivették. Ráadásul a pénzintézet vezetői félrevezették a bankfelügyeletet, manipuláltak például a tőkemegfelelési mutatóval, és az alárendelt kölcsöntőkekötvények jegyzését részben maga a bank hitelezte meg. Az 1997. februári, mintegy 67 milliárd forintos betétkivonással járó bankpánik is fontos eleme volt a végül a pénzintézet teljes vagyonvesztésével járó összeomlásnak, de ahhoz a vezetés „kötelességszegő magatartása” is kellett. Princzék a főbírák szerint „könnyelműen bizakodtak a vagyoni kár elkerülésében”, de végül mégis az ő terhükre róható a törvényszék szerint 26,7 milliárd forint elúszása. Az éppoly nehezen követhető, hogyan jött ki a 26,7 milliárd, mint az, miként számolt az FÍ 17 milliárddal, mindenesetre az adófizetőknek a maci eldőlése több mint 200 milliárdjukba került (HVG 2008. január 19.), s 2003-ban az osztrák Erste Bank 101 milliárdot adott a PB-hagyatékért. Ehhez, érdekes módon, jelentős enyhítő körülményként a bíróság éppen azt fűzte hozzá, hogy a vádlottak „elveszítették üzleti jó hírüket”. FAHIDI GERGELY