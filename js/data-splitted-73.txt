__label__részvény 1.00001 __label__értékpapírpiac 1.00001 __label__energiaipar 0.997378 __label__energiaellátás 0.957922 __label__távfűtés 0.307368 __label__társadalom 1e-05 __label__történelem 1e-05 __label__pénzügy 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__organization__e-star@@nyrt. 1.00001 __label__részvény 1.00001 __label__értékpapírpiac 1.00001 __label__energiaipar 0.999278 __label__távfűtés 0.870607 __label__energiaellátás 0.430157 __label__organization__equilor@@befektetési@@rt. 0.0222962 __label__alternatív@@energia 0.00142036 __label__organization__regionális@@fejlesztési@@vállalat@@nyrt. 0.000598409 $$$ __label__energiaellátás __label__értékpapírpiac __label__részvény __label__távfűtés geography__magyarország organization__e-star@@nyrt. genre__grafikon year__2012 $$$ Az E-Star részvényeinek árfolyama $$$ Az E-Star részvényeinek árfolyama 12380732.pdf
__label__gazdaság 0.966924 __label__politika 0.492198 __label__idegenforgalom 0.22271 __label__területfejlesztés 0.0396488 __label__külpolitika 0.0351548 __label__befektetés 0.0229874 __label__külföldi@@befektetés 0.0197291 __label__belpolitika 0.0174525 __label__bevándorlás 0.0169249 __label__segély 0.0149671 $$$ __label__gazdaság 0.997209 __label__idegenforgalom 0.600198 __label__politika 0.407343 __label__területfejlesztés 0.407343 __label__geography__európai@@unió 0.334599 __label__külpolitika 0.294225 __label__geography__portugália 0.268951 __label__befektetés 0.0780882 __label__külföldi@@befektetés 0.0474359 __label__infrastruktúra 0.0460439 $$$ __label__gazdaság __label__politika geography__zöld-foki@@köztársaság genre__cikk author__muharay@@katalin year__2009 $$$ FEJLŐDŐ ZÖLD-FOKI-SZIGETEK, Helyezkedés $$$ FEJLŐDŐ ZÖLD-FOKI-SZIGETEK Helyezkedés Rabszolgaszállító hajók egykori kikötőjéből mára Afrika egyik legjobb mutatókkal jellemzett országává, az EU különleges státusú partneréve vált a volt portugál gyarmat Zöld-foki Köztársaság. Az egykori kelet-európai szocialista országokból, így Magyarországról is több turistát és működő tőkét remélnek a Zöld-foki-szigeteken – jelentette ki a HVG-nek José Maria Neves, a köztársaság miniszterelnöke minapi lisszaboni látogatásán. A Szenegál partjaitól 455 kilométerre fekvő, két nagyobb szigetcsoportból, kilenc lakott, de összesen 18 szigetből álló Zöld-foki Köztársaság 1975-ben nyerte el a függetlenségét, és a portugál gyarmati uralom után másfél évtizeden át baloldali irányvonalat követett. Akkoriban szorosan együttműködött a kelet-európai államokkal, ám a kapcsolat az 1990-es évek elején – a kelet-európai rendszerváltás, illetve a szigeteken tartott demokratikus választást követő politikai irányváltás után – gyakorlatilag megszűnt. Ezt szeretnék most újjáéleszteni, turistákra, befektetőkre és a kereskedelmi kapcsolatok fejlesztésére számítva. A volt szocialista országokban, köztük Magyarországon tanult a diplomás szigetországbeliek túlnyomó része – emlékeztetett a kormányfő –, így nincs nyelvi akadálya a közeledésnek. A portugálok által az 1400-as évek közepén felfedezett, természeti kincsekben szegény, egykor mezőgazdaságból élő szigetország főként az idegenforgalomnak és az ahhoz kapcsolódó befektetéseknek köszönheti az utóbbi évek átlagosan évi 6 százalékos gazdasági növekedését. Az afrikai átlagot meghaladó ütem ellenére az egy főre jutó jövedelem alig több évi ezer dollárnál, a lakosság egynegyede szegénységben él, kevés a képzett szakember, elmaradott az infrastruktúra, kevés az édesvíz. A száraz klíma a mezőgazdasági termelést is nehezíti (a fő termény a banán, a cukornád és a datolya, valamint jelentős a halászat), és sok gondot okoz a szétdaraboltság is. Egyre fontosabb az immár a hazai össztermék (GDP) 10 százalékát adó, százezer szállodai férőhellyel bíró turisztikai ágazat. Jóllehet sem az építészet, sem a táj nem kínál különösebb látnivalókat, a szubtrópusi éghajlat, az áttetsző tenger, a sokfelé még érintetlen természet évente 300 ezer turistát – és egyre több tőkét – csal a szigetekre. Az utóbbi évek gazdasági növekedése politikai stabilitással társult, és a Zöld-foki Köztársaság a gyengén fejlett országok sorából a közepesen fejlettek közé emelkedett. Több mutatója, mint a várható élettartam (71 év) vagy az írástudók aránya (81 százalék) egyes fejlett országokéhoz is közel áll. A Freedom House pedig a polgári és politikai szabadságjogok szempontjából egyedüli afrikai országként a legfelső kategóriába, a szabad államok közé sorolja. Gazdasága nyitott, az élelmiszerek 80 százalékából és szinte minden egyébből importra szorul. Jelentős tétel a külföldön élő állampolgárok hazautalása. Miközben a szigetek állandó lakosságát 450 ezerre becsülik, számítások szerint közel egymillióan dolgozhatnak külföldön. A turistaparadicsomként is emlegetett szigetek gazdaságát is érzékenyen érinti a krízis – ismerte el Lisszabonban a miniszterelnök. Visszaesett az idegenforgalom, elmaradoznak a külföldi befektetések, és kevesebb a hazautalás is. Emiatt várhatóan tovább nő a már most is magas, 18 százalékos munkanélküliség. A szociáldemokrata kormány a válság hatásait állami beruházásokkal, adócsökkentéssel és a legrászorultabbak támogatásával igyekszik enyhíteni. Az új befektetések főként a repülőterek, a kikötők, az úthálózat, a közvilágítás és a vízellátás fejlesztését szolgálják. „Nemzetközi szolgáltató központtá szeretnénk fejleszteni a szigeteket” – mondta Neves miniszterelnök, aki a turizmus mellett a hajózásban és a távközlésben lát lehetőséget. Elhelyezkedése már a korábbi évszázadokban is fontossá tette a szigeteket. A tengerjáró hajók többnyire ott álltak meg vizet felvenni, az angolai polgárháború idején pedig a kubai katonai repülőgépek is használták bázisként. Mérsékelni akarják a függést a kőolajtól, a tervek szerint 2020-ban a természeti lehetőségeket jobban kihasználva az ország energiaszükségletének felét megújuló forrásokból fedezhetik. Kiaknázatlan lehetőségek vannak a halászatban, különösen miután az EU nemrég feloldotta a behozatali tilalmat. Az uniós tagországok – elsősorban Portugália, Olaszország és Spanyolország – mellett az utóbbi években Kína vált a legjelentősebb külföldi befektetővé. Kínai tőkéből készültek például a kormánynak és a parlamentnek otthont adó épületek, de duzzasztógát, kórház, iskola, stadion és távközlési technológiai központ is. Kína szívesen részt venne a tenger alatt remélt gázmezők kiaknázásában és egy különleges kereskedelmi övezet létrehozásában is. Az arab tőkét a kormány elsősorban Marokkó bevonásával csábítaná az országba. Bár többször felmerült – és portugál politikusok is támogatnák –, Neves nem tartja reálisnak a csatlakozást az EU-hoz. Az unióval 2007-ben aláírt különleges partnerségi szerződés – amelynek részletei egyelőre kidolgozatlanok – egyik fontos területe a biztonsági együttműködés. A forgalmas tengeri útvonalak mentén fekvő szigetek térsége ugyanis az EU-ba irányuló drogkereskedelem egyik fő terepe. MUHARAY KATALIN / LISSZABON
__label__kábítószer 0.999664 __label__kábítószer-fogyasztás 0.992889 __label__kábítószer-kereskedelem 0.826722 __label__ifjúsági@@szervezet 0.00248262 __label__büntetőjog 0.00165848 __label__társadalom 0.00155876 __label__rasszizmus 0.00129431 __label__bűnüldözés 0.00114357 __label__alkoholizmus 0.000949944 __label__fiatalok 0.000814086 $$$ __label__kábítószer 1.00001 __label__geography__magyarország 1.00001 __label__kábítószer-fogyasztás 0.99904 __label__kábítószer-kereskedelem 0.989358 __label__geography__mexikó 0.0758682 __label__geography__szeged 0.061886 __label__szervezett@@bűnözés 0.0351548 __label__bűnüldözés 0.0275953 __label__prostitúció 0.00592107 __label__cigányság 0.00491541 $$$ __label__kábítószer __label__kábítószer-fogyasztás geography__magyarország genre__cikk genre__keretes year__1996 $$$ A szegedi és budapesti narkófront $$$ A szegedi és budapesti narkófront A főváros és a kábítószerrel leginkább fertőzött vidéki nagyváros, Szeged „narkóvilágát” az Európa Tanács drogügyekben illetékes, 1971-ben felállított Pompidou-csoportjának, valamint az ENSZ drogkontrollcsoportjának megbízásából, az úgynevezett Multicity-program keretében szondázták tavaly magyar szakemberek. Katona Éva és Talabér György, a budapesti, illetve a szegedi akciót vezető drogszakértők feladata – a nemzetközi program adta keretek között – a drogosokkal foglalkozó, őket kezelő egészségügyi intézmények adatait, a rendőrségi, ügyészségi, bírósági, illetve a droggal összefüggő halálozási statisztikákat, a piaci árakat magában foglaló, kábítószerrel kapcsolatos információhalmaz összegyűjtése volt. A két magyar városról szóló fejezetet is tartalmazó nemzetközi kiadvány valamikor a nyáron lát majd napvilágot, a hazai vizsgálatokat vezető két szakember ezért részletesebb adatok és számok nélkül tájékoztatta a HVG-t tapasztalatairól. A fővárosban – mint Katona Éva elmondta – a rendőrségeken, az ügyészségeken és a bíróságokon folyamatosan nőni látszik a kábítószerrel kapcsolatos ügyek száma. A rendőrség foglalási statisztikáiban részben nyomon követhető az amfetamin és az extasy alig egy éve tartó hazai diadalútja. A kutatónő a Büntető törvénykönyv három évvel ezelőtti módosításának, valamint a Legfelsőbb Bíróság drogmennyiségi határokat meghúzó tavalyi állásfoglalásának (HVG, 1995. november 11.) tulajdonítja, hogy „egyre több kisfogyasztót terelnek a börtön helyett a kórházi kezelés irányába”. Új jelenségként a tavaly lebukott drogkereskedők között magyarok is vannak, ami – Katona Éva szerint – jelentheti a hazai kézben lévő terjesztőhálózatok kialakulását, ugyanakkor azt is, hogy a bűnüldözők is fejlődtek. A kiöregedőfélben lévő mákteázók számának stagnálása mellett rohamosan nő az intravénás heroinozók (a budapesti kórházakban megjelenő heroinisták 77 százaléka), valamint az eddigi magyar drogos populációtól eltérő kulturális és szociális hátterű, újgazdagnak nevezett amfetamin- és extasyfogyasztók részaránya – mondja Katona Éva. Ráadásul az utóbbiak drogismeretei is igen hiányosak, így nem csoda, hogy az Erzsébet Kórház baleseti osztályára tavaly novemberben beszállított 34 drogos páciensből tíz úgynevezett első kipróbáló volt; ők főként amfetaminszármazékoktól lettek – olykor életveszélyesen – rosszul. A helyzet komolyra fordulására utal, hogy a szülészeti osztályokon megjelentek az első drogfüggő újszülöttek, akik még az anyaméhben szoktak rá az „anyagra”. Abban, hogy a drogambulancián egyre gyakoribb „vendégek” az idős, hajléktalan szipusok, a kutatónő annak jelét látja, hogy az elszegényedéssel újra előtérbe kerülhet majd a szegénydrogozás. A szegedi drogambulancián dolgozó Talabér György hasonló jelenségekről számol be. A városban a kilencvenes évekig – mondhatni tradicionálisan – a máktea vezette a drogok toplistáját. Szegeden az egyik legfőbb gondot a balkáni drogútvonal rejtekösvényein érkező fóliás heroin, illetve a tavasszal a metszett mákból előállított nyersópium otthoni kezelése révén nyert, kétes tisztaságú, úgynevezett home made heroin vagy kompót jelenti. De megjelentek a városban az első fertőző májgyulladásos – ráadásul a csak intravénásan terjedő, úgynevezett hepatitisz C-ben szenvedő – drogosok is. Talabér György szerint kevés kell hozzá, és Szeged akár a drogos prostituáltak városa lehet. A Ljubljana és Varsó között közlekedő kamionokra specializálódott országúti pillangók között a ljubljanai hatóságok több tucat HIV-pozitív kábítószerest találtak. Persze a viharsebességgel terjedő amfetamin- és extasyláz sem kímélte Szegedet. „E szerek használói konform emberek, nem deviánsak a szó eredeti értelmében, a nagy autó, nagy ház, márkás cuccok meghatározta értékrend szerint élnek” – mondja a kutató. Hozzátette ugyanakkor, hogy a Csongrád megyei kisegítőiskolák pedagógusai szinte naponta panaszkodnak, hogy a WC-ben használt tűre és fecskendőre lelnek a szünetek után, az állami gondozottak között pedig ismét kiújult a szipuzás és a mákteaivás.
__label__sajtó 0.182436 __label__munkajog 0.016413 __label__szakszervezet 0.00395541 __label__rendőrség 0.00114357 __label__történelem 1e-05 __label__társadalom 1e-05 __label__pénzügy 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 0.945005 __label__sajtó 0.812877 __label__organization__egyedül@@vagyunk 0.00206074 __label__organization__ex-credit@@kft. 0.00182021 __label__organization__2000 0.00176461 __label__organization__unicredit@@bank@@hungary@@zrt. 0.00142036 __label__organization__oriental@@herbs@@kft. 0.00142036 __label__person__thaler 0.00133502 __label__geography__santiago 0.00104223 __label__organization__porsche@@bank 0.0010105 $$$ __label__rendőrség __label__szakszervezet geography__magyarország person__szima@@judit organization__tettrekész@@magyar@@rendőrség@@szakszervezete genre__helyreigazítás year__2011 $$$ Helyreigazítás $$$ Helyreigazítás A Magyar Köztársaság Legfelsőbb Bírósága az alábbiak közzétételére kötelezte lapunkat: „A HVG című hetilap 2009. szeptember 5-i számában közzétett »Gumibot végén rendőr szakszervezeti belharcok« című cikkben valótlanul állítottuk, hogy Szima Judit a lap kérdéseire adott válaszának kivonatos közléséhez nem járult hozzá. A valóságban Szima Judit két feltételhez kötötte a kivonatos közlés megjelentetését. Egyrészt, hogy az online portálon változatlan terjedelemben tegyék közzé válaszát, másrészt, hogy a kivonatos közlést a megjelentetés előtt küldjék meg a részére.”
__label__üzleti@@tanácsadás 0.00182021 __label__tudomány 0.000636334 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__organization__ge@@hungary@@ipari@@és@@kereskedelmi@@kft. 0.115971 __label__organization__ge@@infrastucture 0.0851091 __label__fizika 0.0716012 __label__infrastruktúra 0.0460439 __label__organization__creditreform@@kft. 0.0341104 __label__hadiipar 0.00971848 __label__organization__deloitte 0.00649827 __label__organization__ge@@infrastructure@@central@@&@@eastern@@europe@@holding@@kft. 0.00610756 __label__organization__office@@depot@@hungary@@kft. 0.0043415 $$$ __label__elektronikai@@ipar geography__magyarország organization__ge@@infrastucture genre__grafikon year__2012 $$$ A GE Infrastructure Hungary Kft. főbb adatai (milliárd forint, 2010, 2011) $$$ A GE Infrastructure Hungary Kft. főbb adatai (milliárd forint, 2010, 2011) 12320702.pdf
__label__belpolitika 1.00001 __label__pártrangsor 0.212079 __label__média 0.164526 __label__pártpolitika 0.122533 __label__politikusrangsor 0.00219272 __label__történelem 1e-05 __label__társadalom 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__belpolitika 1.00001 __label__organization__medián@@kft. 1.00001 __label__geography__magyarország 1.00001 __label__organization__lehet@@más@@a@@politika 1.00001 __label__pártrangsor 0.992664 __label__person__schiffer@@andrás 0.749097 __label__organization__jobbik@@magyarországért@@mozgalom 0.468801 __label__korrupció 0.228166 __label__organization__origo@@média@@és@@kommunikációs@@zrt. 0.0293222 __label__kamat 0.0244331 $$$ __label__belpolitika __label__pártpolitika __label__pártrangsor geography__magyarország organization__lehet@@más@@a@@politika organization__medián@@kft. genre__grafikon genre__közvélemény-kutatás year__2012 $$$ Az LMP támogatottsága az utóbbi egy évben $$$ Az LMP támogatottsága az utóbbi egy évben 12470161.pdf
__label__deviza 0.453272 __label__lakossági@@hitel 0.182436 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__deviza 0.0373369 __label__person__kásler@@árpád 0.0154346 __label__lakossági@@hitel 0.0109969 __label__organization__mastercard@@international 0.00171072 __label__vállalkozói@@devizahitel 0.000676702 __label__választott@@bíróság 0.00054578 __label__organization__wells@@fargo 0.000427316 __label__organization__wvm@@lízing@@és@@pénzügyi@@rt. 0.000378298 __label__organization__täglich@@alles 1e-05 $$$ __label__bank __label__deviza __label__forintárfolyam __label__hitel __label__polgári@@jog geography__magyarország genre__hír year__2012 $$$ Semmis az a devizakölcsön-szerződés $$$ Semmis az a devizakölcsön-szerződés, amelynél a felszámított költségek nincsenek teljes körűen felsorolva – állapította meg jogerősen a Fővárosi Törvényszék. A felperes azt kifogásolta, hogy a devizahitelnél alkalmazott vételi és eladási árfolyam közötti különbséget, az úgynevezett árfolyamrést a pénzintézet nem tüntette fel a szerződésben a költségtételek között.
__label__természetvédelem 1.00001 __label__vízügy 0.899131 __label__állatvédelem 0.760661 __label__környezetvédelem 0.749097 __label__földtulajdon 0.585111 __label__állattenyésztés 0.377551 __label__mezőgazdaság 0.327678 __label__bős-nagymarosi@@vízlépcső 0.156115 __label__árvízvédelem 0.122533 __label__földjog 0.0953595 $$$ __label__természetvédelem 1.00001 __label__geography__magyarország 1.00001 __label__földtulajdon 0.884049 __label__környezetvédelem 0.712242 __label__vízügy 0.692652 __label__állatvédelem 0.629785 __label__árvízvédelem 0.348655 __label__földjog 0.27514 __label__talajszennyezés 0.268951 __label__geography__tokaj 0.245095 $$$ __label__állami@@ingatlan __label__állatvédelem __label__földtulajdon __label__természetvédelem geography__magyarország organization__hubertus@@bt. organization__nagybereki@@fehérvíz@@természetvédelmi@@terület genre__cikk genre__keretes year__2011 $$$ Lápbirkózás $$$ Lápbirkózás Egy vízleeresztés miatt került célkeresztbe a Hubertus Agráripari Bt.-nek az állammal kirívóan alacsony áron megkötött földhasználati szerződése. A Nagyberek 1977 óta védett, Fehérvíz nevű területéről van szó, amely júniusban felkerült a ramsari egyezmény különösen védett nemzetközi vadvízi élőhelyeinek listájára is. A Fehérvíz szívében található az 500 hektárnyi, a Hubertus által bérelt állami terület részét képező Nekota, amely mélyebb fekvése miatt az év egy részében mocsaras, ezért a védett madarak paradicsoma, nyár végi kiszáradása után pedig a vadak kedvenc élőhelye. A természetvédők régóta szeretnék visszaszerezni a Hubertustól ezt a madárrezervátumot, vagy legalább azt elérni, hogy hosszabb ideig borítsa víz a területet. Ez a tavalyi nagy esőzések után meg is történt, mert valakik – akik ellen a Hubertus rendőrségi feljelentést tett – eltorlaszolták a zsilipet. Emiatt át kellett vágni a gátat, hogy ne öntsön el a víz több száz hektárnyi területet. Idén tavasszal ismét átlag feletti csapadék hullott, amit a szokásos, a vízjogi engedély szerinti szintre engedtek le, de emiatt most a természetvédők tettek rendőrségi feljelentést. A magas vízborítás ugyanis sosem látott mennyiségű védett madarat vonzott a Nekotára, amelyek fészkei a vízeresztést követően hozzáférhetővé váltak a vaddisznók, rókák számára. „Előfordul, hogy egy eljárás hiába felel meg a hatályos jogszabályoknak, szakmai-etikai szempontból még nem biztos, hogy jó döntésről van szó. Valószínűsíthető, hogy a cég mégsem az engedélyeknek megfelelően végezte a tevékenységét” – fogalmazott a HVG-nek az ügyben vizsgálatot indító Vidékfejlesztési Minisztérium, amelynek tájékoztatása szerint a nagybereki madárrezervátum ügyében Budai Gyula elszámoltatási kormánybiztos természetkárosítás és hűtlen kezelés bűntettének alapos gyanúja miatt tett feljelentést. A Hubertusra viszont nehéz lesz rábizonyítani a természetkárosítást, mert tavaly óta a földhasználatra jogosultakból álló helyi vízitársulat végzi a vízkormányzást. Továbbá az érvényes vízjogi engedély, a vadásztatás érdeke és a térség gazdálkodóinak nyomása is arra sarkallja, hogy a tavaszi esőzések után minél előbb leszivattyúzza a Nekota vizét. A másik oldalon viszont ott áll a Balaton-felvidéki Nemzeti Park, amely a különösen védett madarakat is visszacsalogató természetvédelmi területre hivatkozva szerette volna már tavaly elérni a megújításra váró vízjogi engedély módosítását. Ám azt az illetékes környezetvédelmi felügyelőség végül a régi paraméterekkel hosszabbította meg újabb tíz évre. Az ügyben vizsgálódó és alkudozó hatóságok a madarak javára döntenének, de a terület gátrendszerének teherbírása a tartósan magas vízállás esetén bizonytalanságot jelent az ügyben. Ezért arra az egyezségre jutottak, hogy a vízitársulat maga kérvényezi a vízjogi engedély módosítását a következő tavaszi esőzésekig, ha a nemzeti park garantálni tudja ennek műszaki feltételeit. A vízügyesek hamar adtak is ehhez több tízmillió forintos ajánlatot, amit szinte mindegy, hogy a forráshiányos nemzeti parknak vagy a hasonló cipőben járó vízügynek kellene fedeznie.
__label__privatizáció 0.979046 __label__állami@@vagyon 0.914911 __label__önkormányzat 0.793116 __label__önkormányzati@@vagyon 0.782673 __label__tocsik-ügy 0.164526 __label__olajipar 0.0503406 __label__társadalombiztosítási@@önkormányzat 0.0140736 __label__vagyonkezelés 0.00971848 __label__összeférhetetlenség 0.00913564 __label__állami@@gazdaság 0.00858749 $$$ __label__geography__magyarország 1.00001 __label__organization__ápv@@rt. 0.997537 __label__privatizáció 0.96379 __label__önkormányzati@@vagyon 0.928419 __label__önkormányzat 0.893319 __label__állami@@vagyon 0.890304 __label__tocsik-ügy 0.341593 __label__person__tocsik@@márta 0.334599 __label__organization__co-nexus@@rt. 0.0980893 __label__organization__áv@@rt. 0.0583558 $$$ __label__állami@@vagyon __label__önkormányzat __label__önkormányzati@@vagyon geography__magyarország geography__tiszaújváros organization__ápv@@rt. genre__cikk author__mink@@mária year__1998 $$$ Milliárdos vagyonvesztés az ÁPV Rt.-nél?, Tisza szerencse $$$ Milliárdos vagyonvesztés az ÁPV Rt.-nél? Tisza szerencse Több mint 15 milliárd forint kár érte az ÁPV Rt.-t az igazgatóság egy korábbi döntése miatt – állítja az ÁPV Rt. felügyelőbizottsága június eleji vizsgálati jelentésében. A dokumentum szerint a tiszaújvárosi önkormányzat számára tavaly átadott részvénycsomag túlnyomó része nem illette volna meg a helyhatóságot: a privatizációs szervezet eljárása pedig ebben az ügyben végképp nem volt „törvényesnek, szükségszerűnek és célszerűnek” minősíthető. Évek óta húzódó vita végére tett pontot tavaly május 7-én az Állami Privatizációs és Vagyonkezelő Rt. (ÁPV Rt.) igazgatósága, amikor döntést hozott a tiszaújvárosi önkormányzat követeléséről. A helyhatóság a vállalati átalakulásokról szóló, 1989-es törvényre hivatkozva egyebek között a Magyar Olaj- és Gázipari Rt. (Mol Rt.), a Tiszai Vegyi Kombinát Rt. (TVK Rt.), valamint néhány más cég állami tulajdonú részvényeiből kérte a szerinte még neki járó részesedést. Az ÁPV Rt. a korábbiaktól eltérően ezúttal nem kukacoskodott: a tavaly májusi igazgatósági döntést követően 3,15 milliárd forint névértékű – a Mol alaptőkéjének 3,2 százalékát jelentő – részvényt, valamint 123 ezer darab, egyenként 10 ezer forint névértékű Édász-részvényből álló csomagot adott át a Tiszaparti városnak. A vagyonkezelő felügyelőbizottsága (fb) szerint azonban – a testület a döntés megalapozottságát tavaly nyáron kezdte el vizsgálni – a Mol-részvényekből több mint 2,304 milliárd forint névértékű papírhoz jogalap nélkül jutott az önkormányzat. Számításaik szerint ezzel 6,8 milliárd forintnyi kár érte az ÁPV Rt.-t már a csomag átadásának pillanatában. Mindehhez járult még egyébként – Farkas Zoltán tiszaújvárosi polgármester HVG-nek adott információja szerint – az a 2,6 milliárd forint névértékű TVK-részvény, amelynek jogosságát az fb nem vitatta. A 98,4 milliárd forint jegyzett tőkéjű Mol Rt. 12,3 milliárd forint névértékű állami tulajdonú részvénycsomagjának tőzsdei értékesítése ugyanis éppen tavaly májusban, az önkormányzati megállapodással párhuzamosan zajlott. (A Mol-részvények kibocsátására áprilisban megjelentetett tájékoztatók, jóval az igazgatóság májusi döntését megelőzve, azt tartalmazták, hogy a zártkörű forgalomba hozatal lezárását követően az ÁPV Rt. várhatóan legfeljebb 3,15 millió darab részvényt át fog adni „bizonyos” helyi önkormányzatoknak.) A részvények kibocsátási árát akkor 2970 forintban határozta meg az ÁPV Rt. Az fb szerint a jogtalanul átadott, 2 milliárd forint névértéket meghaladó Mol-részvénycsomag kibocsátási áron számolva 6,8 milliárd forintot hozhatott volna az ÁPV Rt. „konyhájára”. A privatizációs szervezet vesztesége – az elmaradt haszon alapján – később tovább dagadt: a Mol-részvényeladás második szakaszában ugyanis az ÁPV Rt. igazgatósága a hazai magánbefektetőknek 6100 forintos kibocsátási árat szabott. Így a jogtalanul átadott részvényeknek az állami tulajdonost megillető összértéke – az fb-jelentés kalkulációja szerint – meghaladja a 14 milliárd forintot. Az fb-jelentés „rekonstruálta” eljárás szerint a Mol-részvényekért első ízben 1991-ben jelentkezett a tiszaújvárosi önkormányzat az állami tulajdonosnál, arra hivatkozva, hogy az átalakulási törvény szerint „az átalakuló vállalat vagyonmérlegében szereplő föld értékének megfelelő üzletrész (részvény) a föld fekvése szerinti önkormányzatot illeti meg”. A tiszaújvárosi önkormányzat ennek alapján 1991 végén összesen mintegy 12 millió forintnyi részvényt kapott a város területén található, időközben a Mol Rt.-be olvadt egykori Tiszai Kőolajipari Vállalat, illetve Áfor Ásványforgalmi Vállalat után. Ezt az önkormányzat akkori munkatársa – ahogy azt a jegyzőkönyv rögzíti – „észrevétel, illetve jogfenntartás nélkül átvette”. A városnál azonban kevesellték az átadott papírokat. Az átalakuló Mol-tagvállalat vagyonmérlegében az önkormányzati területek jó része ugyanis külterületként szerepelt, ami után semmit sem kapott az önkormányzat, miközben a tiszaújvárosiak érvelése szerint a jogelőd városi tanács még 1987 decemberében a település belterületébe vonta az addig külterületnek minősült ipari részeket is, így azokat belterületi földként kellett volna a Mol-vagyonmérlegben feltüntetni. Tény azonban, hogy a földhivatali bejelentést az önkormányzat elmulasztotta végrehajtani, erre csupán évekkel később, 1996-ban került sor. Az fb-jelentés rögzíti: „a tanácsi határozat meghozatala és a belterületbe csatolás ingatlan-nyilvántartási átvezetése között 8,5 év telt el”. A dokumentum szerint az ÁPV Rt. jogelődje, az Állami Vagyonügynökség (ÁVÜ) az egymásnak ellentmondó törvények között lavírozva döntött úgy, hogy megtagadja az önkormányzati pluszkövetelés teljesítését. Az ingatlan-nyilvántartásról szóló 1972-es törvény szerint ugyanis a hitelesség szempontjából a földhivatal adatai a mértékadóak, az építésügyről szóló 1964-es törvény viszont a belterületté nyilvánítás jogát az egykori tanácsok (későbbi önkormányzatok) hatáskörébe utalta. Az fb-vizsgálat kiindulásként elfogadta és az építésügyi törvény alapján jogszerűnek értékelte az ÁPV Rt. álláspontjának megváltozását, azaz elismerte a belterületi földek megkésett minősítését, de – jogi szakértő véleményére hivatkozva – azt is megjegyezte: „Az ÁPV Rt. egy esetleges perben minden bizonnyal nagyobbrészt sikerrel vitathatta volna az önkormányzati igény jogalapját..., a Ptk. ...szerint nem kell megtéríteni a kárnak azt a részét, amely abból származott, hogy a károsult a kár elhárítása, csökkentése érdekében nem úgy járt el, ahogy az adott helyzetben általában elvárható lett volna.” Az ÁPV Rt. jogi ügyvezető igazgatóságának vezetője ugyancsak hasonló aggályoknak adott hangot az 1997. májusi igazgatósági ülésen: „Ez a jogalap nem egy hófehér jogalap, ...valószínűleg megtámadnám...” Az ÁPV Rt.-nél azonban 1996 táján más szelek fújdogáltak. Az 1996. őszi Tocsik-botrányt követően – ami éppen a belterületi földek után az önkormányzatokat megillető járandóságokhoz kapcsolódott – a privatizációs szervezet új összetételű vezetése nem bocsátkozott háborúskodásba az önkormányzatokkal, még kevésbé ment bele bizonytalan kimenetelű pereskedésekbe; inkább az önkormányzatokkal való megegyezésre törekedett, így tárgyalásokba kezdett a tiszaújvárosi önkormányzattal is. Az fb-vizsgálatból azonban kitűnik: e tárgyalások során az ÁPV Rt. érthetetlenül nagyvonalú magatartást tanúsított. Egyetlen szó, vita nélkül elfogadta a tiszaújvárosiak által benyújtott, horribilis értékű részvényigényt, meg sem kísérelte annak ellenőrzését, holott az ÁPV Rt. 6/1996-os vezérigazgatói utasítása szerint 10 millió forintot meghaladó kifizetések esetében a szervezetnél kötelező – kontrollként – saját vagyonértékelést is elkészíteni. A helyhatóság viszont a maga követelését jól megalapozta: 1996-ban megbízta a Nemzetközi Vagyonértékelő Rt.-t, hogy a hajdani Tiszai Kőolajipari Vállalat földterületének értékét – az 1991-es átalakulás időpontját alapul véve – piaci értékbecsléssel határozza meg. Az önkormányzat megbízásából készült vagyonértékelés a földterület alapján 3,15 milliárd forintnyi értéket mutatott ki. Az fb-jelentés szerint azonban igencsak vastagon fogott a vagyonértékelő ceruzája: egyrészt nem vették figyelembe, hogy a „terület jelentős része bányaszolgálati joggal terhelt, korlátozottan forgalomképes, a területen kőolaj-feldolgozó, szennyvíztisztító működik, veszélyeshulladék-tárolás folyik, „másrészt a területre kiugróan magas, 1300 forintos négyzetméterárat állapítottak meg”. Az fb-dokumentum az irreálisnak tartott földár érzékeltetésére egyebek között az ugyancsak tiszaújvárosi TVK-ról 1996-ban – az ÁPV Rt. megbízásából, a Coopers and Lybrand Kft. által – készített vagyonértékelésre hivatkozik, amely e társaság belterületi földértékét négyzetméterenként átlagosan 300 forintban határozta meg, sőt a vegyikombinát két, városközponti ingatlanját is csupán négyzetméterenként 600 forintos telekáron tüntették fel. Az ÁPV Rt. birtokában lévő vagyonmérlegekben a Mol más – például komáromi, békéscsabai – ingatlanjainak értéke sehol nem haladja meg a 400 forintot négyzetméterenként. Az fb kalkulációja szerint – amelyben szintén úgy vették, mintha a Mol tiszaújvárosi földterületei már az 1991-es átalakuláskor is belterületi minősítést kaptak volna – 355 forintos négyzetméteráron számítva, az elmaradt osztalékkal, 20 százalékos kamattal együtt is a megítélt 3,15 milliárd helyett csupán 845 millió 713 forint névértékű részvény járna a városnak. Hasonlóképpen vitatja az fb-jelentés a tiszaújvárosi önkormányzatnak juttatott részvénycsomag másik elemét. Az ÁPV Rt. és a város között tavaly június 17-én olyan megállapodás is létrejött, amely – a Molon kívüli – összes átalakult helyi társaságra, főként a TVK-ra szóló plusz önkormányzati követelésként további 850 milliót forintot ismert el. Az fb-jelentés úgy véli, az ÁPV Rt. adatbázisa alapján nem támasztható alá e követeléscsomag jogossága sem: az átalakult társaságok után az önkormányzat egyrészt már korábban megkapta az őt megillető részesedést, másrészt akadt olyan cég is a listán – mint az Alterra Közmű- és Mélyépítő Vállalat, amelyik átalakulás helyett végelszámolással szűnt meg, vagy a Borsodi Erdő és Fafeldolgozó Gazdaság, amely 100 százalékos állami tulajdonban maradt, és nem az 1989-es átalakulási, hanem az 1992-es privatizációs törvény szerint alakult társasággá –, amely után önkormányzati követelésről szó sem lehetne. Az fb-jelentés megállapítja: a privatizációs szervezet adatbázisa alapján az ÁPV Rt. a második csomagban szereplő cégek után csak mintegy 2,5 millió forintot ítélhetett volna meg a városnak, szemben a jóváhagyott 850 millióval. A vizsgálat szerint a privatizációs szervezet ráadásul a 850 millió forint megítélésekor törvénysértő módon járt el, amit a jegyzőkönyvek tanúsága szerint még a jogi ügyvezető igazgató is hangsúlyozott a tavaly májusi igazgatósági ülésen. A várost ugyanis készpénz helyett 1,231 milliárd forint névértékű Édász Rt.-részvénnyel kártalanította az ÁPV Rt. Bár egy 1997-es kormányhatározat lehetőséget teremt arra, hogy a helyhatóságoknak járó tulajdonrész helyett – ha már nem áll rendelkezésre az adott cég részvénye, illetve üzletrésze – készpénzzel vagy akár más cég részvényével „fizessék ki” az önkormányzatokat, az fb-jelentés leszögezi, hogy ez a kormányhatározat nincs összhangban a privatizációs törvénnyel. Az ugyanis úgy szól, hogy „a belterületi föld utáni, önkormányzatokat megillető ellenérték forrása a hozzárendelt vagyonból befolyó bevétel lehet, míg maga a hozzárendelt vagyon közvetlenül erre a célra nem használható fel, mivel ennek tekintetében az ÁPV Rt.-t a privatizációs törvény által előírt értékesítési kötelezettség terheli”. Kifogásolta az fb amellett, hogy az ellentételezésként átadott Édász-részvényeket érthetetlen módon igen gáláns áron „számította meg” az ÁPV Rt. E tőzsdén kívüli forgalomban lévő papírokat a névérték 69 százalékára taksálta a vagyonkezelő úgynevezett egyéb ipari ügyvezető igazgatója, miközben az Édász 1995. decemberi részleges privatizációjakor a cég állami részvényein 123,29 százalékos árfolyamon adott túl az ÁPV Rt. Jellemző, hogy az ÁPV Rt. és a Postabank közötti – szintén vitatott – 1997-es részvénycsere során is magasabb árfolyammal, 73,56 százalékkal kalkuláltak. Az fb-vizsgálat idején, idén márciusban az Édász-részvények tőzsdén kívüli árfolyama már meghaladta a 200 százalékot. Az állami tulajdonost ért kár az fb-jelentés szerint így eléri az 1,231 milliárd forintot, mivel az önkormányzatoknak a 2 millió forintot alig meghaladó készpénzen kívül nem kellett volna többet átadni. Vizsgálatában a felügyelőbizottság nem firtatta az ÁPV Rt. nagyvonalú magatartásának okát, mint ahogy nem nevezte meg a felelősöket sem. A HVG értesülése szerint az fb utolsó, június 11-ei ülésén tárgyalta meg az ellenőrzési jelentést – az fbtagok mandátuma június 16-án járt le –, s olyan javaslatot tett, miszerint az fb kezdeményezzen vizsgálatot az Állami Számvevőszéknél (ÁSZ). Az ÁSZ egyébként az ÁPV Rt. 1997. évi tevékenységének vizsgálata kapcsán már áttekintette a privatizációs szervezet és a tiszaújvárosi önkormányzat megállapodását is, amelyet jogszerűnek ismert el. Kovács Árpád, az ÁSZ elnöke, aki a tavalyi ÁPV Rt.-döntés idején még mint a privatizációs szervezet igazgatósági elnöke vett részt a döntésben, az ÁPV Rt. tavaly májusi ülésén egyébként – a szó szerinti jegyzőkönyv alapján – úgy vélekedett, hogy „én úgy érzem, hogy ez egy korrekt ajánlat volt... Hibának tartom, hogy egyáltalán eddig is eltartott az ügy...”. MINK MÁRIA
__label__gazdaság 0.999507 __label__pénzügy 0.959164 __label__jegybank 0.851963 __label__gazdaságpolitika 0.749097 __label__gazdasági@@válság 0.600198 __label__gazdasági@@előrejelzés 0.287778 __label__hitel 0.206904 __label__infláció 0.112805 __label__közgazdaságtudomány 0.103759 __label__világgazdaság 0.103759 $$$ __label__gazdaság 1.00001 __label__jegybank 0.967909 __label__geography__magyarország 0.962683 __label__gazdasági@@válság 0.943358 __label__pénzügy 0.919653 __label__gazdasági@@előrejelzés 0.884049 __label__organization__mnb 0.766304 __label__gazdaságpolitika 0.672342 __label__világgazdaság 0.281416 __label__közgazdaságtudomány 0.233716 $$$ __label__ár __label__gazdaság __label__gazdaságpolitika __label__infláció __label__jegybank __label__pénzügy geography__magyarország organization__mnb genre__cikk author__simor@@andrás year__2012 $$$ Monetáris politika válság idején, Stabilitás mindenekfelett $$$ Monetáris politika válság idején Stabilitás mindenekfelett A kiszámítható üzleti környezethez a jegybank az árstabilitás elérésével és fenntartásával tud hozzájárulni. A megtakarítások zavartalan áramlását a produktív beruházások felé pedig a pénzügyi stabilitás biztosításával tudja segíteni – írja cikkében az MNB elnöke. A Magyar Nemzeti Bank fő felelőssége az alacsony inflációs környezet, azaz az árstabilitás elérése és fenntartása. Ezzel nominális horgonyt adunk a gazdaságnak, ami csökkenti az üzleti környezet bizonytalanságát, kiszámíthatóbbá, könnyebben tervezhetővé teszi a jövőt. E célt – sok más országhoz hasonlóan – az inflációs célkövetés rendszerével próbáljuk elérni. Mivel az árstabilitás egy középtávú koncepció, az inflációs célkövetés nem feltétlenül jelenti azt, hogy az infláció minden egyes időpontban pontosan megegyezik az inflációs cél mértékével. A gazdaságot érő különböző – például keresleti – típusú sokkok közül néhányra szinte kötelessége reagálni a jegybanknak. Azonban vannak olyanok is – például az áfaemelések –, amelyek a középtávú inflációs kilátásokat nem veszélyeztetik, ezért ellensúlyozásuk szükségtelen reálgazdasági áldozattal járna. Fontos ugyanakkor, hogy az átmenetinek tartott sokkok esetében is felmerülhetnek – a bérezésen és a későbbi árazási döntéseken keresztül – továbbgyűrűző, úgynevezett másodkörös hatások, amelyekre a monetáris politikának kiemelten kell figyelnie, hiszen ezek már a középtávú kilátásokat is érintik. A fentiek jól tükrözik azt a széles körű konszenzust, ami az elmúlt évek pénzügyi válsága előtt jellemezte a fejlett világ és számos feltörekvő ország jegybankjainak monetáris politikáját. Nagy kérdés, hogy változott-e a konszenzus a válság fényében, mást gondolunk-e most a jegybank alapvető feladatáról. Ha a kérdést úgy tesszük fel, hogy továbbra is az árstabilitás legyen-e a jegybank elsődleges célja, a válasz egyértelmű igen. Abban viszont már kevésbé lehetünk biztosak, hogy ha az árstabilitás középtávon garantáltnak látszik, akkor monetáris politikai döntéshozóként nyugodtan hátradőlhetünk a karosszékünkben. A válság egyik legfontosabb tanulsága a jegybankok számára, hogy az árstabilitás szükséges, de nem minden esetben elégséges feltétel a gazdaság egészének széles értelemben vett stabilitásához, kiegyensúlyozott növekedéséhez. Számos ország példáján keresztül megtanulhattuk, hogy alacsony inflációs környezet mellett is felépülhetnek olyan egyensúlytalanságok, amelyek később drámai mértékű alkalmazkodást követelnek. Az egyensúlytalanságok kialakulását, illetve az ezt követő alkalmazkodást több tényező mozgathatja, ezek közül a pénzügyi közvetítőrendszer működése az, amire a jegybank leginkább hatással tud lenni. A pénzügyi közvetítőrendszer egyik sajátossága az úgynevezett prociklikusság: jó időkben többet és bátrabban hitelezve erősíti a fellendülést, rossz időkben pedig a hitelezés visszafogásával mélyítheti a recessziót. Más intézmények mellett a jegybanknak is feladata, hogy lehetőségeihez mérten mind a fellendülés, mind a visszaesés időszakában tompítsa a pénzügyi közvetítőrendszer prociklikusságát. A hagyományos eszközök mellett fellendülés esetén a makroprudenciális, azaz a bankok rendszerszintű viselkedését befolyásoló szabályozással, visszaesés esetén pedig likviditás nyújtásával, a nem megfelelően működő piaci szegmensek megtámasztásával és más, nem konvencionális eszközökkel tud közbelépni. Szintén a válság tanulsága, hogy a jegybank lépései – legyen szó akár a hagyományos kamatpolitikáról, akár más, nem konvencionális eszközökről – kevésbé hatásosak akkor, ha a vállalatok, a háztartások és a bankok is arra törekszenek, hogy a válság előtti felívelő szakaszban felhalmozott, utólag túlzott mértékűnek bizonyult adósságállományukat leépítsék. Ilyenkor a vállalatok csökkentik a külső forrásbevonást, és kevesebbet ruháznak be, a háztartások kevesebbet fogyasztanak, a bankrendszer pedig visszafogja hitelezését. Ebben a környezetben pedig a jegybankok monetáris lazítása vagy likviditásnyújtó intézkedései kevésbé tudnak hatékony segítséget nyújtani. A magyar gazdaságpolitikának a többi, válság sújtotta országhoz képest még inkább korlátozott a mozgástere. A költségvetési politika a régiós összehasonlításban magas államadósság és a válság előtti időszakot jellemző deficithajlama miatt nem volt, és jelenleg sincs abban a helyzetben, hogy érdemi élénkítéssel segítse a kilábalást. A monetáris politikát pedig egyebek közt az korlátozza, hogy az infláció a válság és a gyenge keresleti környezet ellenére sem csökkent az inflációs célnak megfelelő szintre. További korlát, hogy a magyar háztartások jelentős hányada devizában adósodott el. Ezért a válság akut szakaszában a monetáris politikának kiemelt figyelmet kellett fordítania arra, hogy e devizakitettség ne veszélyeztesse a pénzügyi közvetítőrendszer egészének működését, és ne okozzon a tapasztaltnál is súlyosabb gazdasági visszaesést. Az akut szakaszt követően e kockázatok mérséklődtek ugyan, de a devizaadósság továbbra is számottevő. Így pedig a jegybank a monetáris kondíciók lazításával – kamatcsökkentéssel – kevéssé tudja élénkíteni a gazdaságot, hiszen a monetáris lazításból következő árfolyamgyengülés – változatlan kockázati megítélés mellett – tovább rontja a devizahitellel rendelkező, amúgy is alkalmazkodásra kényszerülő háztartások helyzetét. Ahogy már szóba került, Magyarországon a válság kitörése után a recesszió és a gyenge belső kereslet ellenére sem mérséklődött az infláció. A különböző nyersanyagársokkok és kormányzati intézkedések hatásai jó magyarázattal szolgálhatnak a tartósan magas inflációra. Ha e hatásoktól megtisztítjuk a fogyasztóiár-indexet, és az alapfolyamatokat vizsgáljuk, kedvezőbb kép rajzolódik ki. Azonban még ez sem egy olyan országra utal, ahol a gazdaság ciklikus pozíciója drámai mértékben negatív lenne, vagyis az aktuális kibocsátás jelentősen elmaradna a potenciálistól. Ez az ellentmondás két, egymást nem kizáró magyarázattal oldható fel. Elképzelhető, hogy a jegybank azon döntése, miszerint a múltban az átmenetinek tekinthető árszintemelő sokkokra a túlzott reálgazdasági áldozat elkerülése okán nem reagált, az inflációs várakozások fokozatos emelkedéséhez vezetett, az inflációs cél horgonyszerepe gyengült. Az sem zárható ki azonban, hogy az inflációs alapfolyamatok azért nem mutatnak látványos csökkenést, mert a hazai gazdaság potenciális növekedési üteme alacsonyabb a korábban vártnál. A növekedési lehetőségeinket meghatározó tényezők vizsgálata arra utal, hogy növekedési forrásaink elapadtak; tartósan csökken az új kapacitásokat kiépítő beruházások mennyisége, visszaesett a termelékenység, a munkapiaci folyamatok pedig önmagukban nem növelik számottevő mértékben a potenciális kibocsátást. Magyarország esetében a válság hatásán túl országspecifikus tényezők is hozzájárulhattak a potenciális kibocsátás gyengüléséhez. A beruházások visszaesésében a bankrendszer hitelezési aktivitását visszafogó intézkedések, valamint a makrogazdasági és intézményi környezet bizonytalansága is szerepet játszhattak. A munkapiaci aktivitást növelő reformok hatását ellensúlyozhatja, hogy a munkaerő-kereslet gyorsabban tolódik el a képzettek irányába, mint amilyen gyorsan a népesség átlagos iskolázottsága változik. Az alacsonyabb képzettségű munkaerő foglalkoztatásának költsége pedig a kormányzati intézkedések nyomán emelkedik, a munkaerő mobilitása alacsony. Ebbe az irányba mutat az aktív munkapiaci programokra – például átképzésekre – fordított kiadások alacsony szintje és hatékonysága is. A termelékenység bővülését pedig a magyar gazdaság nemzetközi összevetésben alacsony innovációs képessége és az elmaradó beruházások következtében kieső technológiaátvétel foghatja vissza. Tehet-e valamit a jegybank a hosszú távú növekedés élénkítése érdekében? A hagyományos bölcsesség szerint a jegybank alapvetően a reálgazdaság ciklikus folyamatait tudja befolyásolni, tartósan csak a gazdaság nominális pályájára képes hatni. Annyiban tud hatni a potenciális kibocsátásra, amennyiben az üzleti környezet kiszámíthatóságát és stabilitását elő tudja segíteni. SIMOR ANDRÁS
__label__önkormányzat 0.953976 __label__fürdőhely 0.948165 __label__befektetés 0.914911 __label__gyógyfürdő 0.672342 __label__idegenforgalom 0.531219 __label__önkormányzati@@költségvetés 0.468801 __label__önkormányzati@@vagyon 0.22271 __label__szállodaipar 0.0566624 __label__gazdaság 0.0460439 __label__város 0.0460439 $$$ __label__geography__magyarország 1.00001 __label__fürdőhely 0.981463 __label__önkormányzat 0.972425 __label__befektetés 0.874087 __label__gyógyfürdő 0.766304 __label__önkormányzati@@költségvetés 0.672342 __label__önkormányzati@@vagyon 0.327678 __label__geography__szolnok 0.0488678 __label__szállodaipar 0.0433758 __label__organization__budapest@@gyógyfürdői@@és@@hévizei@@rt. 0.0384762 $$$ __label__fürdőhely __label__önkormányzat __label__önkormányzati@@költségvetés __label__önkormányzati@@vagyon geography__magyarország geography__siklós genre__cikk author__vitéz@@f.@@ibolya year__2011 $$$ Eladó termálfürdő Siklóson, Vízválasztás $$$ Eladó termálfürdő Siklóson Vízválasztás Vajon akad-e olyan vevő a siklósi termálfürdőre, aki megszabadítja a várost svájci frankos törlesztési terheitől? A vétel leginkább a jelenlegi üzemeltető cégnek érheti meg. Árusítja Siklós önkormányzata a tavaly augusztusban átadott, saját erőből épített termálfürdőjét. A pécsi MSB Fejlesztési Tanácsadó Zrt. kapott megbízást az értékesítési koncepció kidolgozására, ugyanaz a társaság, amely annak idején a beruházás megvalósíthatósági tanulmányát készítette. Az MSB nem kívánt nyilatkozni a HVG-nek, de a vagyon értékesítését már tanulmányukban javasolták, mivel ellenkező esetben az önkormányzatnak évi többmilliós veszteséget kellene finanszíroznia. Siklós a beruházás költségeit 2,2 milliárd forint értékben svájcifrank-alapú kötvény kibocsátásával, illetve 800 milliós forintalapú fejlesztési hitellel (amelyek egy részét más saját erős beruházásokra, illetve hitelek kiváltására fordították) fedezte, a fürdőt működtető magáncégtől viszont 25 év alatt csupán összesen 800 millió forint üzemeltetési-bérleti díjat kap. „Siklós számára totális csőd a fürdő: miközben öt évig egyetlen fillér díjhoz sem jut, 2013-ban, a tőketörlesztés megkezdésének évében már mintegy 400 millió forint részletet kellene fizetnie” – vont gyorsmérleget a HVG-nek ifj. Szalai Ottó. A helyi szervezet feloszlatásáig a Fidesz, ebben a ciklusban a Siklósért Megalkuvás Nélkül Egyesület színeiben politizáló önkormányzati képviselő aggasztónak tartja, hogy a város adóssága – részben a svájci frank árfolyamváltozása miatt – a tavalyi év végére 4,3 milliárd forintra nőtt. A 2002 óta a független Marenics János vezette, az előző ciklusban szocialista, most fideszes többségű Siklós valóban mert nagyot álmodni: Tenkes-tervre elkeresztelt komplex városfejlesztési koncepciója keretében régi strandja helyébe 2008 nyarán termálfürdő építésébe kezdett. „A cél az volt, hogy a jellemzően néhány órás tranzitturizmus helyett a vendégeket több napig maradásra bírjuk” – fogalmazott a HVG-nek a polgármester. Az ehhez szükséges attrakció a vár, amelynek rekonstrukciójára az uniós, illetve a Norvég Alap forrásainak bevonásával már 1,5 milliárd forintot költöttek, a villányi borkultúra és a termálfürdő hármasa volna. Persze szállásbővítéssel egybekötve. A városnak eddig egyetlen szállodája volt, most a termálfürdő kivitelezését és üzemeltetését egyaránt elnyert sándorfalvai Aquaplus Kft. épít egy újabbat, másfél milliárd forintot szánva rá, az átadást az őszre ígérik. Egy holland–belga befektető pedig 6,5 milliárd forintos, 200 szobás szállodaberuházásra kapott építési engedélyt a volt határőrlaktanya területén. A multiplikátor hatásban bízva vágott bele az önkormányzat a méretéhez képest nagyívű fejlesztésekbe: a turisztikai kínálat idecsábítja a magántőkét, munkahelyeket teremt, és iparűzési adót hoz – sorolta a várt hozadékot Marenics. A számos magyar település által kitörési pontnak tekintett fürdőépítésre mintegy 2 milliárd forintot költött az önkormányzat. Ezenfelül a termálkútingatlant 82,5 millióért vette meg, a 6 kilométeres vezetékre 380 milliót, a fürdőingatlan területére pedig közel 330 milliót fordítottak. Némelyek kevesellték a kinyerés helyén is csak 34 Celsius-fokos vízhőmérsékletet, mások megkérdőjelezték, érdemes-e a szomszédos Harkánnyal konkurálni. Ennél súlyosabb aggálya volt az előző ciklusban a képviselő-testület négy fideszes tagjának, akik túlzottnak tartották, hogy az idén 5,2 milliárd forintos költségvetésű város a kasszáját ennyire megterhelő önerős beruházásba kezd. Ellenkezésüknek állítólag szerepe volt a Fidesz helyi szervezetének feloszlatásában. Ifj. Szalai a fürdő üzemeltetési konstrukcióját sem pártolja, szerinte a kisváros hasznára kellene azt működtetni, helyzetbe hozva a helyi vállalkozásokat, amelyek jelenleg nem férnek a termál közelébe. „Ebben a konstrukcióban sem közvetlen, sem járulékos bevételeket nem generál a fürdő a városnak” – állítja. Az üzemeltetőnek viszont igen, legalábbis az Aquaplus által e feladatra alapított projektcég, a Siklósi Thermal Kft. ügyvezetője, Zoric Dragoslav a HVG kérdésére annyit közölt, hogy a 2010-es évet „pozitívan” zárták. Részleteket azonban nem kívánt elárulni, és lapzártánkkor a Siklósi Thermal Kft. mérlege a Közigazgatási és Igazságügyi Minisztérium rendszerében nem volt elérhető. Dragoslav szerint a tavaly augusztusi nyitás óta 80 ezer fürdővendéget fogadtak az engedélye alapján nyáron napi 2080, télen 673 fő befogadására képesített létesítményben. Szakértők a hasonló méretű fürdők évi 400-500 millió forintos üzemeltetési költségének kitermeléséhez 300-400 ezer fürdőzővel kalkulálnak. Egyébiránt eladó fürdőkből országszerte nagy a kínálat, ezektől az önkormányzatok egy forintért is hajlandók lennének megszabadulni – értelemszerűen a hitelterhekkel együtt. „Elsősorban a szállodabefektetőknek, azaz az Aquaplusnak és a holland–belga invesztoroknak fogjuk felajánlani a fürdőt” – szögezte le a polgármester. Az eladás, tette hozzá, nem váratlan magánakció; a közgyűlés eleve annak ismeretében szavazott a fürdőépítésről, hogy a létesítményt a tőketörlesztés megkezdése előtt célszerű volna eladni. Az értékesítési tárgyalások megkezdéséről már az új felállású testület is szavazott. Nem bánná az önkormányzat, ha a teljes fürdőre vevőt találna, és egyszerre megszabadulna a svájcifrank-alapú kötvénytől, de szóba jöhet részletfizetés vagy a hitelek átvállalása is. Csakhogy a jelenlegi konstrukció mellett csekély a valószínűsége annak, hogy egy külső befektető fantáziát lásson a siklósi fürdőben. Ő ugyanis a következő években csupán 800 millió forint bevétellel kalkulálhat, holott az önkormányzat 2 milliárd forintnál nyilván többet vár a létesítményért; ha pedig a vevő nem százszázalékos részesedést vásárol, akkor a bezsebelhető díj is kevesebb lesz. Ilyen felállásban a jelenlegi üzemeltető, az Aquaplus beszállása tűnik a legkézenfekvőbbnek. Ezzel a Fidesz-közeliként elkönyvelt cég újabb települést venne be. A fürdőépítéseken nagyra nőtt, majd a geotermia-bizniszbe is beszállt társaság György Zoltán érdekeltsége, aki tavalyig az üzlettársa volt Bánki Eriknek, az Országgyűlés sport- és turisztikai bizottsága fideszes elnökének (HVG, 2010. július 17.). „Áron alul nem adjuk” – szögezte le a HVG-nek Marenics, aki úgy számol, hogy a beruházás eddig 2 milliárdba került, ehhez jön még a 6 hektáros telek és a 16 hektáros termálbázis, amit az ingatlanszakértők még értékelnek. A városnak arra az esetre is van forgatókönyve, ha az üzlet meghiúsul. Ebben az esetben az önkormányzat törleszti a kötvényt – ami mögött egyébiránt 80 százalékban állami garancia áll. VITÉZ F. IBOLYA
__label__üdülés 0.000921051 __label__szabálysértés 0.000414482 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__autóállomány 0.00121659 __label__üdülés 0.000468313 __label__szabálysértés 0.000440557 __label__organization__belügyminisztérium 0.000366971 __label__külpolitika 1e-05 __label__geography__európai@@unió 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__üdülés geography__magyarország genre__táblázat genre__keretes year__1998 $$$ Kik voltak tavaly nyaralni $$$ Kik voltak tavaly nyaralni (a válaszolók százalékában)? Táblázat: Belföldön Külföldön Jövedelem (Ft/fő) 10 ezer alatt 4 1 10–15 ezer 21 5 15–20 ezer 18 5 20–25 ezer 17 4 25 ezer felett 30 12 Életkor (év) 18–29 37 12 30–39 27 8 40–49 20 8 50–59 19 6 60 és idősebb 9 4 Lakóhely Budapest 34 13 város 24 9 falu 13 4 Iskolai végzettség 8 általános vagy kevesebb 14 4 középiskola 30 13 főiskola, egyetem 49 24 Összesen 22 8
__label__menekültek 1.00001 __label__külpolitika 0.992194 __label__népszavazás 0.991948 __label__idegenrendészet 0.47659 __label__integráció 0.287778 __label__bevándorlás 0.201823 __label__korrupció 0.0716012 __label__aláírásgyűjtés 0.0293222 __label__szociális@@ellátás 0.0113418 __label__határsértés 0.00461957 $$$ __label__menekültek 1.00001 __label__geography__európai@@unió 0.999507 __label__geography__magyarország 0.999127 __label__népszavazás 0.998726 __label__külpolitika 0.997537 __label__bevándorlás 0.749097 __label__idegenrendészet 0.377551 __label__aláírásgyűjtés 0.129413 __label__korrupció 0.109716 __label__demonstráció 0.063725 $$$ __label__bevándorlás __label__menekültek __label__népszavazás geography__európai@@unió geography__magyarország geography__szlovákia organization__visegrádi@@országok genre__hír year__2016 $$$ FIGYELMEZTETÉS ORBÁNNAK, Menekültellenes kampány $$$ FIGYELMEZTETÉS ORBÁNNAK Menekültellenes kampány Fogják vissza menekültellenes retorikájukat a július 1-jén induló féléves szlovák EU-elnökség idején – ezt kéri a visegrádi négyektől Szlovákia, amivel közvetve a kvótaellenes magyarországi népszavazással kapcsolatos kormányzati kampány lehűtését is kéri Orbán Viktortól. Mindez azon a brüsszeli tájékoztatón derült ki, amelyen Ivan Korcok szlovák külügyi államtitkár ismertette a pozsonyi kormány soros elnökségének elképzeléseit. A kiemelt tervek között szerepel az EU-n belüli kelet–nyugati megosztottság feloldása, különösen a menekültügyi politikában. Azt is bejelentették, hogy a Fico-kormány gesztusként egyelőre húsz menedékkérőt be is fogad. Lázár János a múlt heti kormányinfón a választók tájékoztatását szolgáló népszavazási kampányt ígért. Közben az utcákon és a sajtóban napok óta látható-olvasható kormányzati plakátok az „Üzenjünk Brüsszelnek, hogy ők is megértsék!” fordulattal operálnak. Lázár közben bocsánatot kért, mert korábban megalapozatlanul híresztelte, hogy a körmendi menekülttábor lakói edzésüket tartó kézilabdás lányokat molesztáltak.
__label__társadalom 0.976321 __label__család 0.72488 __label__fiatalok 0.685959 __label__demográfia 0.569863 __label__gyermekek@@helyzete 0.492198 __label__életmód 0.228166 __label__szociológia 0.103759 __label__idősek 0.0420977 __label__szociális@@ellátás 0.0362301 __label__életszínvonal 0.0259674 $$$ __label__geography__magyarország 1.00001 __label__társadalom 0.985053 __label__család 0.957922 __label__fiatalok 0.731069 __label__demográfia 0.72488 __label__gyermekek@@helyzete 0.152042 __label__népesség 0.129413 __label__szociológia 0.109716 __label__idősek 0.0980893 __label__életmód 0.0780882 $$$ __label__család __label__fiatalok __label__pályakezdők __label__társadalom geography__magyarország genre__cikk author__pálmai@@erika year__2013 $$$ Kitolódott önállósodás, Anyák és fiúk $$$ Kitolódott önállósodás Anyák és fiúk Egyre később hagyják el a fiatalok a szülői házat Magyarországon is, ami a gyerekvállalásra szintén negatívan hat. „Szeretek otthon lakni” – indokolta egyszerűen a pénzügyi szektorban dolgozó Kopcsa Balázs, hogy bár megtehetné, mégsem repült még ki a szülői házból. Kiválóan kijön a családjával, saját, jól szeparált szobája van, ráadásul így szabad programokra, sportra is több ideje jut – ezek döntésének érzelmi és kényelmi indokai. Emellett vannak anyagiak is: pénzkidobásnak tartaná az albérletet. Szülei és bankhitel segítségével sikerült már saját lakást vásárolnia, de azt kiadja, a bérleti díjból pedig inkább törleszti a hitelt. „Mire eljön az önállósodás ideje, én már nem szorulok majd a szüleim segítségére” – összegzi megfontolásait. Jelentősen kitolódott az önállósodás kezdete, a családalapítás időpontja. Ez főként a férfiakra jellemző: a harmincasok 14 százaléka él még „gyerekként”a szüleivel, míg a nőknek csupán a négy százaléka. Igaz, a többség kényszerből ragad otthon, és nem szabad akaratából, emiatt nem is szívesen beszél róla – tapasztaltuk nem reprezentatív körkérdésünk kapcsán. A Fundamenta Lakáskassza Zrt. megbízásából készített 2013. márciusi, 18–35 év közötti fiatalok körében végzett kutatás statisztikai módszerekkel hasonló eredményre jutott. A megkérdezettek 47 százaléka még nem hagyta el a szülői házat, és csupán 11 százalékuk él albérletben. A saját otthon a többségnek csak álom: a válaszadók 35 százaléka tervezne lakásvásárlást a következő néhány évben, ám ehhez 62 százalékuknak nincs semmiféle megtakarítása, 75 százalékuknak nincs félretehető pénze sem. Önálló jövedelme a 18–35 év közöttiek 71 százalékának van, amiből a takarékoskodni tudók havi átlag 9500 forintot tudnak félretenni. Emiatt a fiatalok jelentős része a szüleire támaszkodik, vagy legalábbis tőlük vár segítséget – manapság egyre kevesebb eséllyel. Pán Péter-szindróma – így nevezik pszichológusok a felnőtt gyerek kamaszként létezését az amerikai családterapeuta, Dan Kiley népszerű könyve nyomán. Ez szerte Európában ismert jelenség, Spanyolországban például olyan mértékű, hogy demográfiai gondot is okoz. Olaszországban külön szóval, mammonikként emlegetik a mama otthon ragadt „túlkoros” fiacskáit. Az „elszakadást” illetően az általános tapasztalat szerint a 29. év a meghatározó: aki addig nem szánja rá magát az önállósodásra, az nagy valószínűséggel a szülői házban ragad. A magyar Pán Péterek jellemzően a húszas éveik végén, a harmincas éveik elején járnak, kényelmes számukra a mamahotelként is emlegetett szülői ház, keresetüket szórakozásra költik, alig vagy egyáltalán nem járulnak hozzá a családi költségekhez, miközben igénybe veszik az otthoni „szolgáltatásokat”. Nem mindegy persze, hogy valaki a tanulmányai idején él együtt a szüleivel, vagy munka mellett is. Az utóbbiak közül az, aki még az egykori gyerekszobájában lakik, és az édesanyja teszi elé a vacsorát, még csak részlegesen felnőtt – hangoztatják kutatók. A Tárki felmérései szerint a rendszerváltás óta megkétszereződött azoknak a 20 és 39 év közöttieknek a száma, akik a tanulmányaik befejeztével a szülői házban maradtak. Míg 1990-ben a korosztály ötöde (21 százalék), 2000-ben a harmada (34 százalék), 2011-ben pedig több mint a harmada (37 százalék) élt a szülei háztartásában, gyermek státusban. Sok második diploma, PhD fokozat nem is a tudomány iránti vonzódáson, hanem a szabadabb diákélet tartósításán, „a felnőttlét terheinek elodázásán” alapszik – vélik pszichológusok, akik emiatt már nemcsak kapuzárási, hanem kapunyitási pánikról is beszélnek. Amiatt, hogy egyre több fiatal marad a szülői házban, jelentősen csökkent a párkapcsolatban és gyerekkel élők aránya is a fiatal felnőttek körében. Manapság annyi idős korukban vállalnak gyereket a párok, ahány évesen a szüleik két gyerekkel már túl voltak a család „kialakításán”: az első gyerekek átlagosan szüleik 28 éves korában születnek. A késlekedésnek vannak bizonyos egészségügyi kockázatai is, amelyek a gyerekvállalási tervek egészét is felülírhatják, így minél később születik egy gyerek, annál valószínűbb, hogy nem lesz testvére. Az említett gyermek-szülő együttélésnek vannak árnyoldalai is. Az otthon élő fiatal felnőttek és szüleik között napi szintűvé válhatnak a konfliktusok, egyrészt a generációs különbségek, másrészt a fiatal „szárnypróbálgatásai” miatt. Az elengedés gyakran a szülőknek okoz gondot: sokuk számára ijesztő a gondolat, hogy a gyermekek kirepülése után a párjukkal kettesben, netán egyedül maradnak. Szakértők szerint komoly kihívás ilyenkor, gyerek nélkül, újra felépíteni az életet. Sok szülő emiatt nem is erőlteti az elszakadást. PÁLMAI ERIKA
__label__egyház 0.658428 __label__szekta 0.245095 __label__vallás 0.152042 __label__kereszténység 0.00885735 __label__szerzetesrendek 0.00832578 __label__etika 0.00592107 __label__egyházpolitika 0.00539494 __label__buddhizmus 0.00395541 __label__zsidó@@vallás 0.00328306 __label__egyházi@@iskola 0.00264167 $$$ __label__geography__magyarország 0.999384 __label__egyház 0.136618 __label__szekta 0.0362301 __label__vallás 0.0311538 __label__társadalom 0.0036036 __label__etika 0.00328306 __label__organization__magyarországi@@szcientológia@@egyház 0.00240673 __label__okkultizmus 0.00219272 __label__organization__jehova@@tanúi@@egyház 0.00176461 __label__organization__szcientológia@@egyház 0.00142036 $$$ __label__egyház geography__magyarország genre__vélemény author__szénási@@jonathan@@sándor year__1998 $$$ Megismerés és megértés $$$ Megismerés és megértés A különböző vallásfelekezetek egymáshoz való viszonyára a szembenállás és elzárkózás volt a jellemző az évszázadok során. Ennek - látásom szerint - alapvetően két oka van. Az egyik a legitimáció kérdése. Mivel a vallási meggyőződés az Istennel való kapcsolat, az igazság ismeretének helyes voltát jelenti a hívő számára, a más meggyőződés, sőt gyakran az egyazon Úrhoz való másféle liturgikus közeledés tragikus kérdőjelet állít: a másik téved vagy én? A másik a vallás, az egyházak politikai-hatalmi szerepvállalása. Miközben a különböző felekezetek önmagukat úgy aposztrofálják, mint „a szeretet vallása”, addig azt látjuk, hogy ahol egy egyház hatalmi tényező lett, ott hatalmi allűröket vett fel, és hatalmi reflexekkel kezdett működni. Ezzel természetesen együtt járt, hogy „legitimációs ellenzékét” a politikai hatalom eszközeivel igyekezett-igyekszik felszámolni. Századunkban, mivel homogén vallású országok gyakorlatilag nem találhatók, a politikai hatalom gyakran stabilizációs, illetve feszültséglevezető céllal manipulál a vallásfelekezetekkel, hol kiemelten támogatva, hol bűnbaknak kikiáltva valamelyiket. Ez utóbbinak iskolapéldája a holocaust, bár említhetnénk Észak-Írországot vagy Jugoszláviát is. Természetes, hogy ez ugyancsak súlyos kihívást jelent a hol némán, hol aktívan asszisztált-asszisztáló egyházaknak. A feldolgozási kísérletek azonban jobbára a „bizonyítvány magyarázatával” törődnek, s kevésbé a hogyan tovább kérdésével. Az akadémikus értekezések, konferenciák megpróbálják feltárni a tényeket, de már nehezebb a felelősség vállalásának kérdése. Az igazi gond azonban a változatlanul meglévő elzárkózás, aminek legfőbb oka valószínűleg a féltékenység. Az évszázadok során a vallásfelekezetek ahhoz „szoktak”, hogy egymással való kapcsolatuk vagy agresszió, vagy defenzió. Missziói küldetéstudata ma többnyire az úgynevezett kisegyházaknak van, a történelmiek inkább papíron meglevő tagjaik megtartásával vannak elfoglalva. Mivel a tanításban-nevelésben legalább két generációs „vákuumuk” van, s éppen emiatt ma már az adminisztrált taglétszám számára szükséges tanítói-lelkigondozói munkatársak töredéke áll csak rendelkezésre, behozhatatlannak látszik a lemaradás. Sajnos sokan le is mondanak róla, és csak a regisztrált létszám megtartásával törődnek: nem baj, ha nem tud és nem tart semmit, csak máshova ne menjen, és lehetőleg fizessen egyházi adót. Annak a tudata, hogy az egyház tagjai saját felekezetükről sem rendelkeznek elégséges információval, szükségszerűen gerjeszti a félelmet, hogy „ha mást is lát, a végén még elmegy oda”. Pedig az egészséges egymás mellett éléshez megismerésre és megértésre van szükség. Ma többnyire véleményeket igyekszünk továbbadni, azok indokai nélkül. Ugyanakkor, ha Jézust megfigyeljük, tényeket mond vélemény nélkül! A döntést a hallgatóra, a szem- és fültanúra hagyja. Mikor megkérdezik János tanítványai, akiket börtönben ülő mesterük elküldött, hogy ő-e a Messiás, Jézus ennyit mond: „Mondjátok meg Jánosnak, amiket láttok és hallotok, a vakok látnak és a sánták járnak, a leprások megtisztulnak és a siketek hallanak, a halottak feltámadnak és a szegényeknek az örömhír hirdettetik” (Máté evangéliuma 11, 4-5.). Idén júliusban Szentendrén került megrendezésre a 6. Nemzetközi Vallásközi Hét. A GeSheR-HÍD Vallásközi Kapcsolatok és Kutatások Központja felhívására jelentkezett különböző felekezetű és felekezeten kívüli résztvevők mindennap más felekezet liturgikus alkalmán vettek részt. Voltak római katolikus misén, orthodox búcsún, református, evangélikus és zsidó istentiszteleten, muszlim imaidőn. Mindegyik liturgiáról és a felekezet hitvilágáról, történetéről ismertetést kaptak, majd kérdezhettek. Sok olyan kérdés is elhangzott, amely vagy félreinformáltságot tükrözött a másikkal kapcsolatban, vagy alulinformáltságról árulkodott még a saját felekezettel kapcsolatban is. De csodálatos volt, hogy mindenki mert kérdezni, és mindenki tolerálta a „furcsán sikeredett” kérdéseket is. Ami érdekes lehet: a hat tábor résztvevői közül nem tudok olyanról, aki „áttért” volna, olyanokról viszont igen, akik saját felekezetükben aktív szolgálatra jelentkeztek... SZÉNÁSI JONATHAN SÁNDOR (A szerző református lelkipásztor Kápolnásnyéken)
__label__autóbuszgyártás 0.941664 __label__járműipar 0.468801 __label__privatizáció 0.177821 __label__ipar 0.0351548 __label__villamosenergia-ipar 0.00782589 __label__alumíniumipar 0.00349342 __label__exporttámogatás 0.00328306 __label__cukoripar 0.00264167 __label__közlekedés 0.00256091 __label__autópiac 0.00240673 $$$ __label__geography__magyarország 1.00001 __label__autóbuszgyártás 0.945005 __label__organization__ikarus@@rt. 0.936295 __label__járműipar 0.600198 __label__person__széles@@gábor 0.287778 __label__ipar 0.061886 __label__privatizáció 0.0396488 __label__organization__ikarusbus@@rt. 0.0267693 __label__organization__rába@@rt. 0.0244331 __label__organization__nabi@@észak-amerikai@@járműipari@@rt. 0.0229874 $$$ __label__autóbuszgyártás geography__magyarország organization__ikarus@@rt. genre__cikk genre__grafikon author__heimer@@györgy year__1995 $$$ IKARUS-DRÁMA, Roncsderbi $$$ IKARUS-DRÁMA Roncsderbi Végleg lefulladni látszik az Ikarus motorja, a három évvel ezelőtt privatizált buszgyártó egyik kátyúból a másikba bukdácsol, s nem szűnnek veszteségei. Új, tőkeerős szakmai befektetőre lenne szükség – a svéd Volvo neve már fel is bukkant –, de a magyar állami és az orosz magántulajdonos egyelőre nem jut dűlőre egymással: hogyan is kellene bevenni az újabb privatizációs kanyart. Felfüggesztették és június 23-ra napolták el az Ikarus Rt. múlt hétre összehívott közgyűlését. Az újabb halasztást ezúttal azzal indokolták, hogy a főtulajdonos Állami Vagyonkezelő Rt. (ÁV Rt.) nem fogadta el a cég tavalyi mérlegét, egész pontosan azt, hogy az adóskonszolidáció keretében 1994 végén elvileg elengedett 943 millió forintos – egy régebbi kubai szállítás nyomán keletkezett – tartozást a rendkívüli eredmények között szerepeltessék. Az ÁV Rt. csak bizonyos, korábban kikötött feltételek teljesítése esetén hajlandó kivetetni a mérlegrontó tételt, többek között akkor, ha a társtulajdonos orosz Atex kötelezettséget vállal az életbe vágóan fontos FÁK-beli buszexport fellendítésére. A részvényesek közti mérleghuzavona azonban csak megjelenési formája annak, hogy az Ikarus tulajdonosai évek óta képtelenek megállítani a cég süllyedését. A bajok szerteágazóak, jó részük nem is új keletű, s alapjában véve három körbe csoportosíthatóak. Az elsőbe az Ikarus zilált pénzügyei sorolhatók. A buszkarosszáló vállalat hitelállománya jelenleg 9 milliárd forint körül mozog, s ennek fejében a Magyar Hitel Bank, amely 4,5 százalékkal részesedik az Ikarus 11,5 milliárd forintos jegyzett tőkéjéből, jelzálogot jegyeztetett be a társaság vagyonára. Ezzel a tartozással még csak-csak együtt lehet élni, ám a legnagyobb gondot ma a likviditáshiány okozza: még a termelési anyagokra, bérekre sem nagyon futja. A probléma gyökere, hogy a nyereséges gyártás úgynevezett fedezeti pontja szakértők szerint évi 1800 busznál kezdődik, de hiába van (egyelőre akkreditív megnyitása nélkül) 250 darab busz szállítására kazah megrendelés, ez még mindig édeskevés a rentabilitáshoz. Az anyagi nyomorúságot tetézi, hogy a jelenlegi mintegy 4700 fős létszámot – a szakszervezet heves tiltakozása közepette – újabb 1500 fővel tovább kellene csökkenteni, miközben a végkielégítés is százmilliókba kerül. A másik problémakör az Ikarus torz, a szocialista időkből örökölt termelési szerkezetével függ össze. Ismert, hogy a Szovjetunió korlátlannak tetsző keresletére alapozva az Ikarusban évi 10-15 ezer darabos buszkapacitást hoztak létre, s mint ahogy egy mai vállalati vezető fogalmazta: „az illetékes miniszterhelyettesek annak idején jól berúgtak, majd aláírták az éves szállítási egyezményt, s ezután az Ikarusnak csak annyi dolga volt, hogy pirosból ennyit, sárgából pedig amannyit szállítson”. Az ilyen mamuttermelésnek csak a KGST-munkamegosztásban volt létjogosultsága. Nyugaton a buszértékesítés sajátos, alacsony eladási darabszámaiból fakadóan sehol sem gyártanak az Ikarushoz hasonló módon autóbuszt, aminek kutatási-fejlesztési költségeit még a nagy autóipari konszernek is a széles körű (haszon)jármű-gyártás bázisára helyezik. Ma, amikor keserves áldozatok árán az Ikarus gyártóteljesítményét már néhány ezerre csökkentették úgy is felvetődik a kérdés: vajon szükség van-e önálló, „nemzeti” buszgyártásra? Azok a szakemberek, akik a pénzügyi eredmények oldaláról közelítik meg a problémát, határozottan úgy vélekednek, el kellene felejteni a nemzeti színű pántlikát, s az Ikarusnak akár az önállóság feladása árán is be kell tagozódnia a nemzetközi busziparba, azaz egy neves külföldi cég beszállítójává válnia. E felismerés egyáltalán nem új keletű, ám az ÁV Rt. és az Ipari és Kereskedelmi Minisztérium (IKM) – no meg az Ikarus-menedzsment – soha nem tudott ez ügyben egyről a kettőre jutni. A műszaki és szociális szempontokkal érvelők szerint az elmúlt évtizedekben Magyarországon külön buszgyártó termelési kultúra alakult ki, amely ráadásul mintegy 50 ezer embert foglalkoztat. Így az ÁV Rt. szerint az Ikarus esetleges újabb tulajdonosváltása után is indokoltnak látszik a minimális hazai busztermelés fenntartása. A harmadik problémakör az Ikarus tulajdonosi szerkezetével függ össze. Amikor 1991-ben a monopolizált orosz buszpiac elvesztése és hosszú szanálási procedúra után részben privatizálták az Ikarust, a 63,8 százalékos ÁV Rt. részesedés mellett az orosz közlekedési vállalatokból szerveződött Atex konzorcium – 50 millió dollár letétele után – 30,4 százalékos részvénycsomaghoz jutott (HVG, 1994. október 1.). Az alapító okiratban sehol sincs rögzítve, hogy az Atexnek tőkerészesedéséért garantálnia kellene a nagy volumenű buszexport fenntartását a keleti piacokon. A startnál azonban még egyben volt a Szovjetunió, s élt a remény, hogy az orosz politikusok ígéreteivel megerősítve az Atex révén simán el lehet adni évi 5-6 ezer buszt. A Szovjetunió széthullásával az Ikarus reményei mindinkább elszállni látszanak. Tavaly mindössze 800 buszt adtak el a fizetésképtelen FÁK-országokban, ahol, igaz, összesen 1400 új busz talált gazdára. S bár az érdekeltek immár évek óta megváltásként várják a Világbank segítségével 1500 busz szállítására kiírandó orosz busztendert, a nagy rendeléseknek egyelőre híre-hamva sincsen. Oroszország és a többi FÁK-ország ma kényszerhelyzetben van, égetően szükség lenne ugyanis új, főként városi buszokra, viszont nincs fizetőképes kereslet. Az orosz központi költségvetés már 1992 óta nem irányoz elő buszvásárlásra fordítható pénzalapokat, a beszerzések területi, illetve városi szinten az önkormányzatok kezébe kerültek. Steindl Béla, az Ikarus moszkvai képviselője szerint az Atexnek nem is az értékesítésben lenne szerepe, hanem abban, hogy kijárja: az Ikarust, részben orosz tulajdonú vegyes vállalatként mentesítsék az importadó alól. Így az Ikarus már eleve 10–15 százalékos árelőnnyel startolhatna a külföldi versenytársakkal szemben. A részvényesek most egymásra mutogatnak. Hallani olyan véleményeket, hogy az Atex voltaképpen hivatalnokok gyülekezete, akiknek csupán ahhoz fűződik érdekük, hogy Ikarus-pénzen Pestre ruccanjanak, s utána jelentsék a felsőbbségnek, hogy minden a legnagyobb rendben van a befektetéssel. Az Atex és szószólója, a Demján Sándor-vezette Közép-európai Befektetési Társaság (CEIC), amely 1,5 százalékkal ugyancsak érdekelt az Ikarusban, viszont azt mondja, hogy az ÁV Rt. igencsak rossz tulajdonos, s az Atex időnként még perrel is fenyegetőzik. Az utóbbi egyébként azzal a „remek” ötlettel állt elő, hogy a társtulajdonos ÁV Rt. egy év eleji 750 millió forintos banktartozás elengedése után szerezzen újabb 3 milliárd forintos, államilag garantált hitelt az Ikarus „feljavításához”. Ha egy ilyen kúra után akad az Ikarusban bízó új tulajdonos, akkor a most leértékelődött Ikarus-részvények akár 100 százalékon is eladhatóak – állítják. Annyi bizonyos, hogy az Ikarus privatizációja ebben a formában zsákutcába kanyarodott. Lascsik Attila, az ÁV Rt. vezérigazgatója múlt heti sajtótájékoztatóján kifejtette, a legkedvezőbb megoldás az lenne, ha a két főtulajdonos együttesen kínálná fel eladásra 90 százalékos részvénycsomagját, de hogy kinek, s milyen feltételekkel, az még üzleti titok. Becker László, az Ikarus ügyében illetékes ÁV Rt.-igazgató annyit azonban elmondott, hogy több szakmai befektetővel, nagy nyugati autóipari céggel folytatott előzetes tárgyalásokat, s határozottan állítja: mutatkozik érdeklődés a megroggyant Ikarus iránt, még úgy is, hogy az eladás feltételéül – ha minimális szinten is – a hazai buszgyártás fenntartását kötik ki. Időközben az érdekeltek nem kis bosszúságára az is kipattant, hogy az egyik szóba jöhető kérő a svéd Volvo lenne, sőt a cégnév mellett a privatizációs taktika egyes részletei is kiszivárogtak. Eszerint az Ikarust kettévágnák, eladásra csak a korszerűbb, az adósságoktól tehermentesített székesfehérvári gyáregységet kínálnák fel, míg a mátyásföldit tulajdonképpen veszni hagynák, s nem tudni, mi lenne a sorsa az óriási tartozásnak. A két főtulajdonosnak jobban együtt kellene működnie – mondta Becker igazgató, elvégre az ÁV Rt.-nek nincs irányítói többsége, minden érdemi döntéshez háromnegyedes többségi szavazat szükségeltetik. A minapi mérlegvitából azonban úgy tűnik, hogy ez az együttműködés messze van a kívánatostól. A feszültségeket az is élezi, hogy az ÁV Rt. elégedetlen a menedzsment teljesítményével, s a tervezett cégeladás előtti radikális le- és átépítésekhez teljhatalmú vezérként Angyal Ádámot akarja az Ikarus kormányánál látni. A tönkrement Ganz-Danubius hajógyár egykori vezérigazgatója az állami tulajdonos érdekeit lenne hivatott szolgálni, s mint hírlik, az Atex vonakodik hozzájárulni megbízásához. Sok késlekedésre azonban már nincs idő, mert az is előfordulhat, hogy az Ikarus menthetetlenné válik, mielőtt betolnák a privatizációs nagyjavítóba. Grafikon: Ikarus-buszok értékesítése HEIMER GYÖRGY
__label__antiszemitizmus 0.407343 __label__rasszizmus 0.196836 __label__politika 0.0980893 __label__társadalom 0.0550153 __label__idegengyűlölet 0.0259674 __label__homoszexualitás 0.0216253 __label__közvélemény-kutatás 0.0209742 __label__zsidóság 0.0179962 __label__etika 0.0106625 __label__pszichológia 0.0100236 $$$ __label__geography__magyarország 0.946607 __label__rasszizmus 0.422515 __label__társadalom 0.187143 __label__antiszemitizmus 0.152042 __label__politika 0.0446909 __label__zsidóság 0.0236995 __label__pszichológia 0.0216253 __label__etika 0.0140736 __label__tudomány 0.00832578 __label__geography__usa 0.00691384 $$$ __label__antiszemitizmus __label__közvélemény-kutatás __label__társadalom geography__magyarország organization__rágalmazásellenes@@liga@@(anti-defamation@@league) organization__tárki genre__vélemény author__sik@@endre year__2014 $$$ Zörgetik a harasztot $$$ Zörgetik a harasztot Az xxx-ellenesség (vagyis bármilyen előítélet sújtotta kisebbség, továbbá mindenféle rettenetesen veszélyesnek tűnő negatív társadalmi jelenség, mint például a korrupció, a migráció) vizsgálata mindig nehéz ügy, mert nehéz jól kérdezni. Az idegenellenesség mértékét negyedszázada ugyanazzal a módszerrel kutatva sokszor kellett például védekeznem – részben jogos – kritikákkal szemben: hogyan gondolom ezt a bonyolult jelenséget két kérdéssel vizsgálhatni, vagy miért gondolom, hogy ma is ugyanazt értik a kérdezettek a kérdésen, amit huszonöt évvel ezelőtt gondoltak. Aztán ott a jól ismert etikai dilemma: a mérés eredménye visszahat a mért jelenségre, tehát ha magas vagy nő az idegenellenesség mértéke, akkor ez szaporíthatja a többséghez húzni hajlamos véleményeket, tehát a kutatás az idegenellenesség növekedésének egyik forrásává lehet. S ha – tételezzük fel – ez nem célom, akkor mit kell tennem: nem kutatni az idegenellenességet? Vagy kutatni, de nem nyilvánosságra hozni? Az amerikai Rágalmazásellenes Liga felkérésére végzett, nemrégiben napvilágot látott (a múlt héten a HVG-ben is ismertetett) antiszemitizmus-kutatás eredményei kapcsán is elsődleges feltétel, hogy meg tudjuk határozni, ki az antiszemita (és ez ugyanúgy nem egyszerű, mint az idegen, a cigány vagy a korrupció fogalma esetén). Ha erre megvan a válasz, akkor jön az igazi kérdés: hányan vannak? Ez a kutatás tizenegy állításról kérdezte, hogy a válaszoló egyetért-e vele, és hat igen esetén az illetőt antiszemitának minősítette. Ez tiszta ügynek látszik, de nem az. „Apróbb” probléma, hogy a minta kicsinyke volt, továbbá hogy a válaszadók közül nincsenek kiszűrve a zsidók (akik persze szintén lehetnek antiszemiták, de azért az mégiscsak más). Szakmai szemmel nézve feltűnik, hogy a kérdőív nem is törekedett kiegyenlíteni a pozitív és negatív állításokat, ahogyan attitűdvizsgálat esetében elvárható lenne. Van továbbá teljesen abszurd kérdés: képzelje csak el az olvasó, milyen alapon adna komoly választ az azt sugalló kérdésre, hogy van-e zsidóuralom az USA-ban. És biztos, hogy antiszemitizmust jelent az igenlő válasz arra, hogy: „Az emberek a viselkedésük miatt gyűlölik a zsidókat?”. A fő gond azonban az, hogy a tizenegy állításból öt lényegében ugyanarra a jelenségre kérdez rá: uralják-e a zsidók a világot? Megkérdezik, hogy nem túl nagy-e a hatalmuk a világpiacon, a nemzetközi pénzügyekben, általában a világpolitikában, a nemzetközi médiában, továbbá nem túlzottan erős-e a zsidók befolyása az USA kormányára. Ha tehát valaki úgy gondolja, hogy létezik „zsidó túlhatalom”, akkor ez íziben öt antiszemitizmust generáló választ eredményez, vagyis már csak egyetlen további igen kell, és kész az antiszemita. Szaporítja a gondok sorát, hogy a válaszadók lényegében két lehetőség közül választhatnak: „probably true” vagy „probably untrue”. Eltekintve attól, hogy a szokásos módszer – mondjuk, ötfokozatú – skála felkínálása lenne, a baj a „probably” jelzővel van. Ez ugyanis sokféleképpen fordítható le: „feltehetően”, „valószínűleg”, de mindennapi használatra elmegy a „talán” és az „esetleg” is. Vegyük észre, mennyire más a kapott válasz tartalma a fordítás függvényében! (Megpróbáltam megtudni, melyik cég végezte Magyarországon az adatfelvételt, s elkérni a magyar nyelvű kérdőívet, de a kutatás nemzetközi koordinálását végző USA-beli cégtől nem kaptam választ.) Az első két esetben meggyőződés fogalmazódik meg, az utóbbi két esetben a válasz nem több annál, mint hogy a válaszadó nem tartja lehetetlennek az állítás igazát. Ez pedig nem több, mint a „nem zörög a haraszt...” színvonalú állítás elfogadása. Mindezek után nem kell meglepődnünk azon, hogy a világ 102 országából 4 161 578 905 embernek, azaz a világ felnőtt lakossága 88,4 százalékának a negyede antiszemita. Mi más is lehetett volna ilyen módon végzett kutatás eredménye? És mi a mellékhatás? Világméretű kérdésként sikerül bemutatni az antiszemitizmust, olyanokat is rákényszerítve, hogy ezt a kérdést meghallják, akik számára ez eddig nem is létezett. Ez pedig nem más, mint a haraszt zörgetése, méghozzá nem is a megismerésre törekvő értékmentes módon, hanem negatív hangsúllyal, sulykolással és a sztereotip gondolkodásmódba tökéletesen illő fekete-fehér válaszolási technika alkalmazásával. SIK ENDRE A szerző a TÁRKI vezető kutatója
__label__foglalkoztatás 1.00001 __label__gazdaság 0.998765 __label__munkaidő 0.0953595 __label__munkaerőpiac 0.0875738 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__foglalkoztatás 1.00001 __label__geography__európai@@unió 1.00001 __label__gazdaság 0.985506 __label__munkaerőpiac 0.983607 __label__közlekedés 0.921932 __label__munkaidő 0.851963 __label__elektronikai@@ipar 0.00129431 __label__világgazdaság 0.000949944 __label__cipőipar 0.000617076 __label__organization__täglich@@alles 1e-05 $$$ __label__foglalkoztatás __label__munkaerőpiac __label__munkaidő geography__európai@@unió geography__magyarország genre__grafikon genre__térkép year__2016 $$$ A részmunkaidősök aránya a foglalkoztatottak között az EU néhány államában, 2015 $$$ A részmunkaidősök aránya a foglalkoztatottak között az EU néhány államában, 2015 16220132.pdf
__label__foglalkoztatás 1.00001 __label__posta 0.952584 __label__munkajog 0.00187757 __label__közalkalmazottak 0.00129431 __label__vezetőváltás 0.000893046 __label__munkanélküliség 0.000468313 __label__állami@@szektor 0.000402042 __label__erőforrás-kihelyezés 0.000389985 __label__váltó 1e-05 __label__news@@international 1e-05 $$$ __label__geography__magyarország 1.00001 __label__foglalkoztatás 1.00001 __label__posta 0.96379 __label__organization__magyar@@posta 0.106701 __label__organization__magyar@@lapterjesztő@@rt. 0.00713143 __label__organization__országos@@munkabiztonsági@@és@@munkaügyi@@főfelügyelőség 0.00408014 __label__organization__deutsche@@post 0.00371725 __label__lapterjesztés 0.00318268 __label__munkanélküliség 0.00281093 __label__organization__videoton@@holding 0.00107496 $$$ __label__foglalkoztatás __label__munkanélküliség __label__posta geography__magyarország organization__magyar@@posta genre__hír year__2013 $$$ Leépít a Posta $$$ Leépít a Posta Fokozatosan, egyszerre mindig csak néhány főt elküldve, több száz munkatársát bocsátja el a Magyar Posta Zrt., így kibújva a csoportos létszámleépítés bejelentésének kötelezettsége alól. A 33,6 ezer dolgozót foglalkoztató, tavaly 3,4 milliárd forint veszteséget termelő állami óriás a postai liberalizáció miatt elkerülhetetlen racionalizálással indokolta a lépést, hozzátéve, hogy az főként a vezetőséget és az adminisztratív területeket érinti. Az egyik legnagyobb érdekképviselet vezetője a HVG-nek megerősítette: a kézbesítők és a postai kiszolgáló személyzet létszáma nem csökken, és a leépítés nagyjából 250 fős lesz. A Népszabadság szerint az idén a cég 3,1 milliárd forintot tett félre a létszámcsökkentésre és a végkielégítésekre.
__label__ipar 0.51563 __label__konzervipar 0.362979 __label__fúzió 0.187143 __label__malomipar 0.0100236 __label__élelmiszeripar 0.00807199 __label__privatizáció 0.00807199 __label__vegyipar 0.00691384 __label__vaskohászat 0.00670285 __label__nyomdaipar 0.00491541 __label__üdítőitalgyártás 0.0042088 $$$ __label__geography__magyarország 1.00001 __label__konzervipar 0.651365 __label__ipar 0.206904 __label__fúzió 0.129413 __label__organization__eko@@kft. 0.0293222 __label__organization__vsz@@holding 0.0251888 __label__organization__univer 0.0222962 __label__organization__kecskeméti@@konzervgyár@@rt. 0.0222962 __label__organization__globus@@konzervipari@@rt. 0.0154346 __label__organization__nagyatádi@@konzervgyár@@kft. 0.0154346 $$$ __label__élelmiszeripar __label__konzervipar geography__magyarország organization__kecskeméti@@konzervgyár@@rt. organization__univer genre__cikk author__vitéz@@f.@@ibolya year__2003 $$$ ÚJ GAZDA A KECSKEMÉTI KONZERVGYÁRBAN, Jól kifőzték $$$ ÚJ GAZDA A KECSKEMÉTI KONZERVGYÁRBAN Jól kifőzték Az Univer-csoport - a harmadik legnagyobb hazai tartósítóipari szereplő - tagjává avanzsálhat a Kecskeméti Konzervgyár Rt., amelynek tulajdonjogáért több mint három évig pereskedett ádázul egy kanadai érdekeltségű és egy belize-i bejegyzésű cég. Szokatlan tartalmú hirdetést tett közzé az Alföld legnagyobb zöldségfeldolgozójának számító Kecskeméti Konzervgyár Rt. (KK) nemrégiben az egyik országos napilapban: elismeri, hogy a sajtóorgánumokban alaptalan és sértő cikkek jelentek meg Judy Zafírról, a KCE Élelmiszergyártó és Kereskedelmi Kft. ügyvezetőjéről, s az „ebben való bármilyen szintű részvételért” a KK Rt. elnézést kér. Egyúttal azt is közli, hogy sikerült közös megegyezéssel lezárni a két társaság között több mint három éve tartó jogvitákat, így a KCE Kft. tulajdonát képező konzervgyár a KK Rt. tulajdonába kerül. Pedig öldöklő harc folyt a felek között a tulajdonjogért, miután az amerikai H.J.Heinz Company eladta a konzervgyári részvények 99 százalékát a belize-i bejegyzésű EFL Inc.-nek, s egyúttal - a vételár meg nem fizetése, illetve elszámolási vita miatt (HVG, 2001. augusztus 4.) - felmondta az alig egy évvel korábban a gyárra és eszközeire kötött szerződést a kanadai érdekeltségű KCE Kft.-vel. A történetben a legenyhébb húzás felszámolási eljárás kezdeményezése volt, de például a KK Rt. Judy Zafírt és társait 830 millió forintnyi károkozás, a választottbíróság elnökét pedig korrupció gyanújával jelentette fel. A választottbírói tanácsnak egyébiránt beletört a bicskája a rágós falatba: tavaly februári részítéletében elutasította a KK Rt.-nek a szerződéstől való elállás jogszerűségének kimondására irányuló kérelmét, majd ezt a döntést a Fővárosi Bíróság alkotmánysértőnek találta, és tavaly júliusban megsemmisítette. Egyebekben okosabbat nem találtak ki a jogtudorok, mint hogy a vitás felek egyezzenek meg egymással szembeni követeléseik elszámolásáról. A reménytelennek tűnő egyezkedés közepette váratlan fordulatként a KK Rt. vezérigazgatója, Ábrahám Tibor bejelentette; cége részvényeinek 51 százalékát megvette az ugyancsak kecskeméti székhelyű Univer-csoport, pontosabban annak ételízesítő-gyártó cége, az Univer-Product Rt. (UP), miután lezárták a tulajdonlásért folyó jogvitát a KCE-vel (HVG, 2003. július 12.). A tavaly 20 milliárd forint árbevételt és 1,3 milliárd forint adózás előtti nyereséget elkönyvelt, többek között az általa gyártott majonézről, a Piros Aranyról és az Erős Pistáról ismert Univert a piacon jól működő cégcsoportként tartják számon. Idén 21,4 milliárd forint forgalom és 1,8 milliárd forint adózás előtti nyereség szerepel az üzleti tervében, s a 2,2 milliárd forint saját fejlesztési forrásból a társaságok 1,7 milliárd forint befektetést terveztek. A KK többségi pakettjét megszerző - e téren még versenyhivatali jóváhagyásra váró - Univer viszont, úgy tűnik, megelégedett a másodhegedűs szereppel a rázós múltú konzervgyár irányításában, legalábbis a hétfői rendkívüli közgyűlésen a céget irányító hétfős felügyelőbizottságban beérte három hellyel, igaz, az egyiket maga Molitórisz Károly, az UP vezérigazgatója tölti be. A teljes egészében magyar tulajdonú Univer-csoport meghatározó részvényesei a cégbírósági dokumentumokban kevéssé követhetők - a központi cég az Univer Vagyonhasznosító és Szolgáltató Rt. (UVSZ), amelynek 390 millió forintos jegyzett tőkéjéből 156 millió az UP-é, a többin 38 magánszemély osztozik; az UP 68 százalékban a szövetkezetből tavaly rt-vé alakult Univer Szövetkezeti Rt. (USZ) tulajdona, s utóbbiban 89 százalékos pakett az UVSZ-é, a maradékot 344 magánszemély birtokolja. Úgy tudni, a csoport menedzsmentjének van jelentősebb tulajdonrésze az Univer-cégekben. Szarka Balázs, az USZ vezérigazgatója - aki negyedszázada maga is a konzervgyárnál állt alkalmazásban - elmondása szerint a házasságba az Univer erős belföldi értékesítési pozíciókat, a KK exportlehetőségeket hoz. A két cég együttesen a tartósítóipar harmadik legnagyobb szereplőjévé lép elő (lásd táblázatunkat) a külföldi akvizícióival lassan 40 milliárdos forgalmúra hízó Globus-, illetve a Bonduelle-csoport - amelynek idei bevételébe már beleszámít a Globustól átvett békéscsabai gyár mintegy 10 milliárdos forgalma (HVG, 2002. október 26.) - mellett. A vétel mellett szólt az is, hogy a KK megszerzésével hőkezeléses technológiához jut az Univer, amihez így olcsóbban jutottak hozzá, mint saját fejlesztés révén. Egy kikötése volt az Univernek: jogtiszta legyen a helyzet, erről pedig az eladó földhivatali igazolást mutatott fel - szögezte le a HVG kérdésére Szarka Balázs. Ugyanakkor a KCE jogi képviselője, Nagy Péter nem fogalmazott ennyire egyértelműen a HVG-nek a megállapodást firtató kérdésére: az egyezségről szóló hírt - fölhatalmazás híján - sem megerősíteni, sem cáfolni nem kívánta. Így azt sem kommentálta, letett-e a kanadai érdekeltségű cég a magyar államot érintő eljárásról, amelyet a Világbank választottbíróságán kezdeményezett a birtokvédelem elhúzódása miatti károk megtérítéséért (HVG, 2002. február 23.). Mindenesetre a peren kívüli egyezség ára a KK Rt.-vel - a HVG értesülése szerint - „közelítette a milliárdos nagyságrendet”, ami nagyjából megegyezik a konzervgyár 51 százalékos részvénycsomagjának a vételárával. Ez az összeg ugyan köszönő viszonyban sincs azzal a 2,68 milliárd forinttal, amit a KK fizetésképtelenségére hivatkozva a gyár külső őrzését annak idején ellátó - jelenleg végelszámolás alatt álló - Defend Security Kft.-től követelt a KCE (HVG, 2003. április 5.). Igaz, a többek között elmaradt hasznot tartalmazó követelésről szóló levelet a Defend végelszámolója nem is vette nyilvántartásba: azzal küldte vissza a feladónak, hogy az nem felel meg a követelésbejelentésekre előírt törvényes követelményeknek. Azóta - mint Seprényi Sándor végelszámoló a HVG-nek elmondta - a kuncsaft nem jelentkezett. Ahhoz képest viszont az egymilliárd forint körüli összeg nem kis tétel, hogy a KCE annak idején 375 ezer dolláros vételárrészlettel került birtokon belülre. Aligha járhatott rosszul az EFL, amely a korábbi, azóta nem cáfolt információk szerint egymillió dollárért vette a részvényeket, s bár nem tudni, mekkora lelépti díjat fizetett a KCE-nek, 49 százalékos részesedése maradt a hétfői közgyűlésen 6 milliárdról 2 milliárd forintra leszállított alaptőkéjű, az elmúlt két évben rendre 8 milliárd forint körüli árbevételt produkáló kecskeméti gyárban. A kisebbségi tulajdonos EFL Inc.-ről egyébként a piacon mindig is azt tartották, a cég mögött valójában Schepp József, a - valaha az Erős János vezette Kereskedelmi és Hitelbank Rt. portfóliójába tartozó, majd a Magyar Fejlesztési Bank Rt. tulajdonolta - konzervgyárakat tömörítő Limpex Rt. egykori vezérigazgatója áll (HVG., 1996. február 17.). Jóllehet Schepp a belize-i cég képviselőjeként korábban úgy nyilatkozott, a kft tulajdonosa két amerikai magánszemély, akik pénzügyi befektetéseket végeznek, s világszerte 200 érdekeltséggel rendelkeznek. A KK eladásáról szóló közleményben mindenesetre az áll, hogy az 51 százalékos részvénycsomagot magyar magánszemély adta el, s a 49 százalékos maradék is magyar magánszemélyek kezében maradt. A Magyar Hírlap 100-as toplistájának 53. helyén 3,2 milliárd forintos becsült vagyonnal szereplő Schepp a limpexes időkben birtokolt érdekeltségeit tovább gyarapította. Az EFL többségi tulajdonosa lett az eredetileg egy konzervipari holding csírájának szánt S.H.T. Food Kft.-nek, felerészben tulajdonosa a halfeldolgozó pomázi Unio-Sea Food Kft.-nek, de felbukkant a cég a kiskunfélegyházai székhelyű, a többek közt eldobható műanyag öngyújtóiról ismert francia Bic cég magyarországi képviseletét Scheppéktől átvevő V and B Kft.-ben is, Vida Pálnak, idén január végéig a Kispest Honvéd Sportkör Kft. ügyvezető-résztulajdonosának a társaságában is. VITÉZ F. IBOLYA