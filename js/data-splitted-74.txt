__label__alternatív@@energia 0.964865 __label__energiaipar 0.507822 __label__biológia 0.422515 __label__tudomány 0.129413 __label__találmány 0.0953595 __label__napenergia 0.0875738 __label__környezetbarát@@termék 0.0460439 __label__növénytermesztés 0.0341104 __label__szélenergia 0.0236995 __label__bioenergia 0.0113418 $$$ __label__alternatív@@energia 0.987578 __label__energiaipar 0.672342 __label__találmány 0.562187 __label__növénytermesztés 0.461027 __label__biológia 0.327678 __label__szélenergia 0.0780882 __label__tudomány 0.0780882 __label__kertészet 0.0675567 __label__napenergia 0.0534133 __label__környezetbarát@@termék 0.0460439 $$$ __label__alternatív@@energia __label__bioenergia __label__villamosenergia-ipar genre__hír year__2012 $$$ Mocsárenergia $$$ Mocsárenergia Élő növényeket kihasználva, a fotoszintézis melléktermékeiből állítottak elő elektromos energiát a hollandiai Wageningen egyetemének tudósai. Azt használták ki, hogy a napfény felhasználásával létrehozott szerves anyagok hetven százaléka veszendőbe megy, a gyökereken át távozó melléktermékeket baktériumok bontják le, és eközben elektronok szabadulnak fel. A baktériumok közelébe helyezett elektródákkal a kutatók négyzetméterenként 0,4 wattnyi energiát mentettek meg. Számításaik szerint a begyűjthető energiamennyiség 3,2 wattra növelhető, ez pedig azt jelenti, hogy egy növényekkel borított, száz négyzetméteres tetőn megtermelhető lenne egy évente átlagosan 2800 kilowattórát fogyasztó családi ház áramszükséglete. Az eljárást már korábban szabadalmaztatták, de most sikerült a gyakorlatban is alkalmazni mocsaras területen élő növényekkel. A kísérletet vezető Marjolein Helder szerint a módszerrel már most is jóval több energia termelhető, mint a biomassza-erőművekkel. Bevezetéséhez nem kellenek különleges növények: rizzsel, fűvel is sikerült a kisfeszültségű áram előállítása. A fejlesztők szerint a növényerőmű jövőre piacra kerülhet. A fotoszintézist már többen próbálták áramtermelésre használni, ám a kutatók többsége a növények – leginkább kaktuszok – testét megcsapolva nyert áramot.
__label__egyház 0.999278 __label__egyházpolitika 0.000865901 __label__vezetőváltás 0.000378298 __label__pénzügy 1e-05 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__geography__magyarország 1.00001 __label__egyház 0.998945 __label__organization__magyarországi@@református@@egyház 0.731069 __label__person__bulányi@@györgy 0.0203424 __label__person__bölcskei@@gusztáv 0.00858749 __label__geography__gödöllő 0.00610756 __label__organization__magyar@@katolikus@@egyház 0.00408014 __label__organization__magyarországi@@zsidó@@hitközségek@@szövetsége 0.00371725 __label__person__erdő@@péter 0.00338661 __label__person__ternyák@@csaba 0.00272499 $$$ __label__egyház geography__magyarország genre__hír year__1997 $$$ Reformátusok vezetőcseréje $$$ Reformátusok vezetőcseréje Hegedűs Lóránt helyett Bölcskei Gusztávot választották a Magyarországi Református Egyház lelkészi elnökének az egyházi zsinat múlt heti tisztújító ülésén. Bölcskei, aki korábban a debreceni Teológiai Akadémia dékánja, a református kollégium főigazgatója volt, és tavaly ősszel került a Tiszántúli Egyházkerület élére, 53 szavazatot kapott, az elnöki tisztet 1991 óta betöltő Hegedűs Lóránt 43-at. Egyházán belül az utóbbi időben több kritika is érte Hegedűs Lóránt vezetési stílusát. A Reformátusok Lapja is közölte például a Testvéri Szó című nyilatkozatot, amely a szélsőjobboldali politika iránti szimpátiával, a hatalom központosításával vádolta az egyház elnökét. A dokumentum közzétételét követően a zsinati bíróság Hegedűs Lóránt vezette elnöksége felfüggesztette állásából Komlós Attilát, a lap felelős szerkesztőjét. Hegedűs vezetése idején a magyarországi reformátusok oktatási, nevelési intézményeinek száma 90-re nőtt, az egyház visszakapta a budapesti Bethesda Kórházat, és 1993-ban megnyitotta a Károli Gáspár Egyetemet. Leváltása után Hegedűs püspök nem jelöltette magát alelnöknek, Für Lajos, a Dunamelléki Egyházkerület eddigi főgondnoka sem vállalt semmilyen tisztséget, Bodnár Ákos helyére pedig Kálmán Attilát választották a magyarországi református egyház világi vezetőjévé. Az 1995. évi felekezetszámlálás adatai szerint magukat reformátusoknak vallók aránya a magyar népességen belül a nyolcvanas évek végén mért 20 százalékról 17 százalékra csökkent.
__label__ingatlan 0.980291 __label__polgári@@jog 0.938134 __label__ingatlan-nyilvántartás 0.899131 __label__közművek 0.637041 __label__ingatlanpiac 0.592677 __label__földtulajdon 0.55448 __label__áramszolgáltatás 0.507822 __label__cégjog 0.47659 __label__jog 0.392347 __label__földjog 0.334599 $$$ __label__geography__magyarország 1.00001 __label__ingatlan 0.996633 __label__ingatlan-nyilvántartás 0.953976 __label__polgári@@jog 0.943358 __label__cégjog 0.50001 __label__közművek 0.468801 __label__közérdekű@@adat 0.414909 __label__jog 0.399822 __label__földjog 0.355785 __label__ingatlanpiac 0.348655 $$$ __label__áramszolgáltatás __label__földgázpiac __label__földtulajdon __label__jog __label__közművek geography__magyarország genre__cikk genre__keretes author__csabai@@károly year__2010 $$$ Törvényerő $$$ Törvényerő „Jogbizonytalanságot és ezért (...) visszásságot okoz, hogy az 1962. évi IV. törvény hatálya alatt keletkezett vezetékjog ingatlan-nyilvántartási bejegyzéséről utóbb intézkedés nem történt. Így az érintett ingatlanok egy részének a tulajdoni lapján a vezetékjogra utaló bejegyzés nem szerepel.” Ekként indokolta 2005-ben Lenkovics Barnabás, az állampolgári jogok akkori országgyűlési biztosa, miért kezdeményezte Kóka János gazdasági és közlekedési miniszternél a helyzet rendezését. A vezetékjog egyfajta szolgalmi jog. Utóbbit bármely gazdaságilag indokolt használatra lehet alapítani, például átjárás, vízellátás és -elvezetés, pince, vezetékoszlopok, víz-, gáz-, csatornavezeték létesítése, kilátás biztosítása. A villamos energiáról szóló 1962-es törvény eredetileg a földben húzott kábelek után írta elő a szolgáltatónak a vezetékjog bejegyeztetését az ingatlan-nyilvántartásba, a légvezetékekre ezt csak az 1994-ben hatályba lépett törvénymódosítás tette kötelezővé, de nem visszamenőlegesen. A Lenkovics indítványa alapján az Országgyűlés által 2007-ben elfogadott törvénymódosítás értelmében a villamosenergia-hálózatot üzemeltetők 2012. október 15-éig kérhetik a földhivataloktól a vezetékjog bejegyzését a nem általuk tulajdonolt ingatlanokon legalább tíz évvel korábban épült és üzembe helyezett vezetékekre, oszlopokra és kapcsolóberendezésekre. Mintául a bányászatról szóló 1993. évi törvény szolgált, amely szerint a gázszolgáltatók 2009. december 31-éig kérhették vezetékjoguk földhivatali bejegyzését a 2004. január 1-je előtt létesített gázvezetékekre. E bejegyzésről azonban az érintett ingatlan tulajdonosa csak a vezetékjogot legalizáló földhivatali határozatból értesül, vagy akkor, ha valamilyen okból – például mert értékesíteni akarja a birtokát – kikéri a tulajdoni lapot a földhivataltól. Pedig a vezetékjog korlátozza az ingatlan használatát, ezért értékcsökkentő tétel. Megléte miatt például nem lehet a telek adottságai, illetve az építéshatósági besorolás által lehetővé tett épületet felhúzni, a vezetékek körüli védőövezetben pedig nem lehet bizonyos tevékenységeket folytatni, például sárkányt eregetni. Értékcsökkenésre hivatkozva eddig többen kértek kártalanítást az energia- és gázszolgáltatóktól – mindhiába. Az ágazati törvények szerint ugyanis a vezetékjog megalapítása, illetve annak utólagos bejegyzése nem hoz létre az ingatlannal kapcsolatban többletjogokat és -kötelezettségeket, így nem teremt jogalapot a kártalanításra. Emiatt az ingatlantulajdonosok megfellebbezték a vezetékjogok bejegyzéséről hozott földhivatali határozatokat, eddig azonban nem jártak sikerrel. A bíróságok azzal az indokkal utasították el a kereseteket, hogy a szolgáltatók törvényi felhatalmazás alapján kérték a földhivataloktól a vezetékjog bejegyzését. Ugyanerre hivatkozva nem foglalkozik a bíróság és a földhivatal azzal sem, hogy a vezetékek létesítését engedélyező több évtizedes hatósági határozatok alkalmatlanok a vezetékjogok ingatlan-nyilvántartási bejegyzésére – mondta a HVG-nek az Elmű, a Tigáz és az E.On DDgáz vezetékjogai miatt pereskedő ügyfelét képviselő Szedlár Anna ügyvéd. Sokszor nincsenek is meg, vagy nem lelhetők fel a határozatok, illetve az ingatlan-nyilvántartásból nem állapítható meg, hogy a határozathozatalkor az akkori tulajdonos megadta-e a hozzájárulását, és történt-e kártalanítás. Megesett, hogy az illetékes bányakapitányság olyan hatósági bizonyítványt állított ki a gázvezetékről, amely nem az adott ingatlanra vonatkozó határozatra hivatkozott, vagy olyan ingatlanra jegyeztek be gázszolgáltatói jogot, amelyen nem is található vezeték. Csikai Klára ügyvéd az Alkotmánybíróságtól kéri a vezetékjogról szóló rendelkezések megsemmisítését. Ám az AB már egy korábbi határozatában nem talált kivetnivalót abban, ahogy az Országgyűlés rendezte a jogtalanságot. Ráadásul az ezt kezdeményező Lenkovics 2007-től a taláros testület tagja. CSABAI KÁROLY
__label__szerzői@@jog 0.793116 __label__tudomány 0.0675567 __label__felsőoktatás 0.0518555 __label__csalás 0.0474359 __label__szoftveripar 0.0446909 __label__oktatás 0.0185566 __label__iparjogvédelem 0.0149671 __label__márka 0.0113418 __label__jog 0.0106625 __label__matematika 0.00858749 $$$ __label__geography__magyarország 1.00001 __label__szerzői@@jog 0.917313 __label__tudomány 0.839744 __label__felsőoktatás 0.177821 __label__oktatás 0.106701 __label__matematika 0.100889 __label__szoftveripar 0.0656148 __label__pszichológia 0.0222962 __label__csalás 0.0216253 __label__jog 0.0197291 $$$ __label__csalás __label__egyetem __label__felsőoktatás __label__szerzői@@jog __label__tudomány geography__magyarország organization__budapesti@@corvinus@@egyetem organization__debreceni@@egyetem organization__pécsi@@tudományegyetem genre__cikk genre__keretes year__2011 $$$ Leíráskészség $$$ Leíráskészség Egyedülálló esetként említik a magyarországi illetékesek, hogy 2009 decemberében a Debreceni Egyetem (DE) plágium miatt visszavont egy doktori címet. Az ügyről három hónappal később, röviden és név nélkül számolt be a magyar sajtó, de mivel mind a vétkes, mind a kárvallottak kárpátaljaiak, a Kárpátaljai Igaz Szó tudósításaiból kiderült, hogy a beregszászi Gabóda Béla követte el a plágiumot neveléstudományi tárgyú disszertációjában. Az eset annyira visszhangtalan maradt, hogy az Országos Doktori Tanács (ODT) honlapjának adatbázisában cikkünk írásakor is úgy szerepel Gabóda 2004-es doktori védése, mintha mi sem történt volna. Az ODT egyébként is fogatlan oroszlánnak tűnik: 2008 decemberében úgy határozott, hogy a doktori értekezéseket elektronikusan közzé kell tenni, ám már 2009 áprilisában akként enyhített, hogy „nem szankcionálja azt, aki nem akarja az adatbázist teljesen feltölteni”. Márpedig a plágium leginkább akkor leplezhető le, ha a „lopott holmi” hozzáférhető. A HVG érdeklődésére Pataki Máté, a SZTAKI akadémiai kutatóintézet Kopi nevű másolás- (azaz copy-) ellenőrző programjának gazdája is megerősítette, hogy sem az egyetemek, sem az oktatási kormányzat emberei nem szánnak pénzt használható méretű adatbázisra, az interneten található minél több magyar tudományos szöveg feltöltésére. A szőnyeg alá söprés hátteréhez szolgál adalékkal Kontra Miklós nyelvész 2010-es könyve, amelyben saját húszéves, szerinte azóta is jellemző élményét eleveníti föl. Bár egy kandidátusi disszertáció bírálóbizottságának tagjaként kimutatta, hogy az eléjük tárt szöveg egy része plágium, a bizottság mégis elfogadta a disszertációt. Kontra következtetése: „ha nekem adnak igazat (...), az egyben annak az elismerése is lett volna, hogy az egész kandidátusi eljárás alkalmatlan (...) a saját kutatási eredményeknek a másoktól lopottaktól való megkülönböztetésére”. Ugyancsak Kontra írása vezet további nyomra a Gabóda-ügyben. A 2004-es doktori védéssel nagyjából egy időben történt ugyanis még egy eset: a szövegrészek eredeti szerzője tiltakozott Gabóda egy másik plágiuma – a kulturális minisztérium Édes anyanyelvünk pályázatának megosztott első helyét elnyerő dolgozat – miatt is. Mint Kontra felidézi: „valaki azt javasolta a kárvallottnak, hogy a bonyodalmak elkerülése végett legjobban tennék, ha megosztanák egymás között az 1 250 000 forintot azzal, akinek ünnepélyesen kiosztották az első díjat”. Ennek fényében nem csoda, hogy a kárpátaljai kollégák köréből már a 2004-es doktori védés napjaiban eljutott a tiltakozás a DE-re. Mégis 2009-ig tartott, mire visszavonták a doktori címet. Ezután viszont a DE elérkezettnek látta az időt arra, hogy szabályzatát kiegészítse egy új paragrafussal, amely plágium vagy hamisítás esetén lehetővé teszi e tudományos fokozat visszavonását. A plágium – amelynek ellenőrzése a doktori disszertációk esetében minden egyetem saját hatásköre – nem mindig leplezhető le könnyen. Már csak azért sem, mert – mint Beck Mihály akadémikus, az Akadémia tudományetikai bizottságának egy korábbi elnöke magyarázta a HVG-nek – a szó szerinti másoláson túlmenően gondolatok is plagizálhatók. A személyes ellenőrzésre építenek tehát a HVG által szúrópróbaszerűen megkérdezett egyetemeken: a Pécsi Tudományegyetemen például a dolgozat több szűrőn megy keresztül: a témavezetőn, a három külső szakemberből álló „előopponencián”, a nyilvános műhelyvitán, majd két másik opponensen, végül az amerikai Turnitin plágiumkereső szoftveren. Páles Zsolt, a DE tudományos rektorhelyettese pedig úgy fogalmazott, hogy a 2009-es eset után ő maga a legcsekélyebb gyanú esetén is „tűzzel-vassal fog fellépni”. Plágiumkereső szoftver kötelező a budapesti Corvinus Egyetem minden doktori iskoláján, miután kis híja volt, hogy doktori címet kelljen visszavonni: már a sikeres védés után érkezett a bejelentés, amelynek nyomán megállapították a plágiumot. A jelöltet két évre eltiltották a fokozatszerzéstől. Két hasonló esetben viszont korábban észrevették a másolást – az egyik érintettet végleg eltiltották, a másik új témában új dolgozatot írhatott.
__label__történelem 1.00001 __label__politika 0.793116 __label__hadsereg 0.651365 __label__1968 0.000839589 __label__emigráció 0.000529305 __label__forradalom 0.000389985 __label__társadalom 1e-05 __label__pénzügy 1e-05 __label__váltó 1e-05 __label__news@@international 1e-05 $$$ __label__történelem 1.00001 __label__geography__magyarország 1.00001 __label__politika 0.924152 __label__hadsereg 0.430157 __label__geography__csehszlovákia 0.268951 __label__1968 0.0695518 __label__person__farkas@@mihály 0.0420977 __label__person__rákosi@@mátyás 0.0140736 __label__organization__magyar@@honvédelmi@@szövetség 0.0124417 __label__person__gerő@@ernő 0.0116973 $$$ __label__biztonságpolitika __label__hadsereg __label__politika geography__magyarország person__kiss@@lajos@@(katonatiszt) genre__cikk genre__keretes year__2008 $$$ A tábornok $$$ A tábornok A Varsói Szerződés öt államának 1968-as közös csehszlovákiai invázióját – hivatása szerint – parancsra elvégzendő katonai feladatként próbálta értelmezni az 1925-ben született Kiss Lajos. Iskoláit Esztergomban végezte, majd – a korabeli hangulatnak engedve – 1943-ban önkéntesként lépett a magyar királyi hadseregbe. A második világháborút követően csaknem három évet szovjet hadifogságban töltött Odesszában, 1948-ban pedig a frissen alakult Magyar Ifjúság Népi Szövetsége esztergomi városi titkára lett, onnan került vissza a hadseregbe. Magyar és szovjet katonai akadémiákon tanult. 1960–1962 között Csehszlovákiában katonai attasé volt, majd közvetlenül utána a Szovjetunióba küldték hasonló posztra. 1968. április 4-én kapott vezérőrnagyi rangot. A csehszlovákiai hadműveletet követően, 1969-től 1985-ös nyugdíjazásáig – a sport- és szabadidős tevékenységeket szervező Magyar Honvédelmi Szövetség főtitkáraként szolgált. 1992 óta a második világháborúban a hitleri Németországgal szembefordulókat tömörítő Magyar Nemzeti Ellenállási Szövetség alelnöke. Csehül, oroszul, németül beszél, továbbá „valamennyit” olaszul is. Kulcsszó:
__label__banki@@szolgáltatás 0.0566624 __label__lakáshitel 0.0293222 __label__bank 0.00758724 __label__hitel 0.0047652 __label__folyószámla 0.00233316 __label__lakás 0.00117951 __label__adó 0.000617076 __label__lakás-takarékpénztár 0.000366971 __label__váltó 1e-05 __label__news@@international 1e-05 $$$ __label__geography__magyarország 1.00001 __label__banki@@szolgáltatás 0.217348 __label__hitel 0.0503406 __label__bank 0.0384762 __label__folyószámla 0.0136468 __label__lakáshitel 0.0109969 __label__lakás 0.00885735 __label__kisvállalkozás 0.00308537 __label__kamat 0.00171072 __label__lakás-takarékpénztár 0.00155876 $$$ __label__hitel __label__lakáshitel geography__magyarország genre__cikk genre__keretes year__2000 $$$ Dokumentumok $$$ Dokumentumok Pénzbe nem, utánjárásba annál inkább kerül a lakáshitelhez szükséges dokumentumok összegyűjtése. Kell először is jövedelemigazolás, sőt kettő is, ha adóstársakról van szó. Az FHB-hiteleknél kötelezően kölcsönfelvevő a hitelt kérővel együtt élő házastárs vagy élettárs. Egyes bankok - főleg amelyek nem kifejezetten lakáscélú hitelt kínálnak, így a Bank Austria Creditanstalt Bank Rt. vagy a Budapest Bank (BB) Rt. - elvárják az előző havi közüzemi számla befizetésének igazolását is, a BB vezetékes telefon meglétét is. A munkavállalóktól egyesek azt kívánják, hogy egy- (Postabank) vagy kétéves (BB) folyamatos munkaviszonyt igazoljanak, legfeljebb két munkahellyel. A vállalkozóktól pedig a lakáshitel-kérelemhez nemcsak adóbevallás-másolatot kérnek a bankok, hanem az APEH-től beszerezhető olyan igazolást is, hogy nincs adó- és társadalombiztosítási tartozásuk (ennek a papírnak 1500 forintos illetékterhe is van). A személyi igazolvány természetesen eleve ott van a bankhoz folyamodónál, emellett az adóigazolványt is elő kell keresni, ha adókedvezményre számít valaki lakáshitel-törlesztése után. A gyanakvó Inter-Európa Bank Rt. (IEB) a személyi mellé még egy fényképes igazolványt (útlevelet, jogosítványt) kér. Aki kiegészítő kamattámogatásos hitelt akar, annak az állami kedvezmény - elsősorban személyi - feltételeit az önkormányzat jegyzőjétől szerzett papírral is igazolnia kell: ezt a kormányrendelet írja elő. Ha valaki olyan ingatlant ajánl fel hitelfedezetként, amely gyermeké - vagy részben az övé -, gyámhatósági engedélyt is kell szereznie. Aki a CIB Bankhoz fordul lakáshitelért, és a jelzálog tárgya lakott, szüksége lesz befogadó nyilatkozatra is, amelyben azt vállalhatja valaki, hogy árverezés esetén elszállásolná a kirakott családot.
__label__csőd 0.00199777 __label__büntetőjog 0.00129431 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__sajtó 0.000617076 __label__geography__európai@@unió 1e-05 __label__politika 1e-05 __label__geography__usa 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__adósság __label__bűnözés __label__csőd __label__csődjog __label__felszámolás __label__gazdasági@@bűnözés geography__magyarország genre__hír year__2012 $$$ A lánctartozások visszaszorítása érdekében $$$ A lánctartozások visszaszorítása érdekében egy évig terjedő szabadságvesztéssel büntetnék azt a felszámolót, aki a számvitel rendjének megsértéséről vagy csődbűncselekményről szerez tudomást, de nem tesz feljelentést – derül ki a gazdasági minisztériumban készült jogszabálytervezetből.
__label__gazdaság 0.637041 __label__építőipar 0.177821 __label__építőanyagipar 0.0780882 __label__ipar 0.0145136 __label__csomagolóanyag 0.00248262 __label__cementgyártás 0.00240673 __label__bútoripar 0.00199777 __label__korrupció 0.00171072 __label__műanyagipar 0.00160785 __label__fémipar 0.00151118 $$$ __label__gazdaság 1.00001 __label__geography__ausztria 1.00001 __label__építőipar 0.855861 __label__építőanyagipar 0.384922 __label__ipar 0.281416 __label__geography__magyarország 0.27514 __label__organization__lasselsberger 0.0373369 __label__organization__zalakerámia@@rt. 0.0293222 __label__organization__magna@@international@@inc. 0.0267693 __label__person__hans 0.0222962 $$$ __label__építőanyagipar __label__építőipar __label__gazdaság __label__ipar geography__ausztria organization__lasselsberger genre__cikk genre__keretes author__földvári@@zsuzsa year__2010 $$$ Vékony jégen $$$ Vékony jégen Az alsó-ausztriai Pöchlarnban van a székhelye a családi tulajdonú Lasselsberger-csoportnak, amely 17 országban van jelen, 13 200 embert foglalkoztat és 62 termelővállalatot működtet. Az építőanyag-ipari vállalkozás, amely nyersanyag-kitermelési, építőanyag- és csempegyártási tevékenységet folytat, roppant szűkszavúan tárja a nyilvánosság elé üzleti adatait. Tevékenysége súlypontjaként Ausztriát, Csehországot, Magyarországot, Szlovákiát, Romániát és Oroszországot jelöli meg, kerámia- és csempegyártását négy országra koncentrálja. Meghatározó a csehországi csoport, amelynek vezetője, Roman Blazicek egyszersmind az egész Lasselsberger-csoport vezérigazgatói posztját is betölti. 2008 decemberében, 14 év után a Lasselsberger felhagyott a pilzeni extraligás jéghokicsapat szponzorálásával, amiből megfigyelők már akkor a cég gazdasági nehézségeire következtettek. Hírlett, hogy a vállalatcsoport tavaly nagy összegű tartozásának átütemezéséről egyezkedett hitelező bankjaival, az ügylet részletei azonban nem kerültek nyilvánosságra. A Lasselsberger Máltán egy második központot hozott létre, pénzügyi szolgáltatást nyújt nemzetközi cégeknek, faktoringtevékenységet folytat, s szállítási megbízásokat lát el. FÖLDVÁRI ZSUZSA / BÉCS
__label__hitel 0.998309 __label__bank 0.705795 __label__záloghitel 0.569863 __label__banki@@szolgáltatás 0.538993 __label__lakáshitel 0.300756 __label__áruvásárlási@@hitel 0.061886 __label__vállalkozói@@hitel 0.0408557 __label__folyószámla 0.0384762 __label__lakossági@@hitel 0.0229874 __label__ingatlan-nyilvántartás 0.0222962 $$$ __label__geography__magyarország 1.00001 __label__hitel 0.99918 __label__bank 0.822199 __label__záloghitel 0.766304 __label__banki@@szolgáltatás 0.731069 __label__lakáshitel 0.090103 __label__folyószámla 0.061886 __label__vállalkozói@@hitel 0.0293222 __label__ingatlan-nyilvántartás 0.0185566 __label__áruvásárlási@@hitel 0.016413 $$$ __label__bank __label__hitel __label__szolgáltatóipar __label__záloghitel genre__cikk author__fincziczki@@béla year__2003 $$$ JELZÁLOGHITEL-ÜGYNÖKÖK, Bankköztes piacon $$$ JELZÁLOGHITEL-ÜGYNÖKÖK Bankköztes piacon Egyre szaporodnak a Magyarországon jelzáloghiteleket közvetítő ügynöki vállalkozások, de a megfelelő bank és hitelfajta kiválasztását is segítő, hitelbrókeri tevékenységet folytató tanácsadók egyelőre kevesen vannak, és díjuk elérheti a több százezer forintot is. „A közvetítői piac évről évre bővül, főképp a támogatott lakáshitelek iránti igény növekedése miatt” - mondta a HVG-nek Kiss Roland, a 2001 óta az állami tulajdonú Földhitel- és Jelzálogbank Rt. (FHB) egyik legnagyobb hitelközvetítőjeként működő, 10 millió forint törzstőkéjű Aritma Consulting Rendszerszervező Kft. ügyvezetője és 66 százalékos tulajdonosa. A cég tavaly 2,5 milliárd forintnyi FHB-jelzáloghitelt érintően ötszáz ügyfél esetében járt el a bank „helyett”. A saját irodát fenntartó és a legfontosabb hitelinformációkat internetes oldalán is közzétevő Aritma munkatársai az ügyfelek hitelképességét vizsgálják, összegyűjtik a hitelkérelemhez szükséges dokumentumokat, amelyeket továbbítanak a hitel folyósításáról döntő FHB-nak. A közvetítő munkatársai - a banktisztviselőkhöz hasonlóan - segítenek kitölteni a banki igénylőlapokat, de a szükséges papírok és igazolások összegyűjtése az ügyfélre marad. Neki kell kiváltania a földhivatali tulajdoni lapokat és beszereznie a jövedelemigazolásokat. Az FHB-val a hitelkérelmek befogadására és az ügyintézés átvételére szerződött Aritma ily módon díjat közvetlenül nem az ügyfelektől kap, hanem az ügyfelek által az FHB-nak fizetett hiteldíjból részesedik. Jelenleg csak az FHB alkalmaz közvetlenül ügynököket a legnépszerűbb, állami támogatással járó jelzáloghiteleket is kínáló három hazai jelzálogbank közül, mert nyolc vidéki koordinációs irodáján túl saját fiókhálózattal nem rendelkezik. Zádori János, a hitelintézet szóvivője szerint a bankkal együttműködő közvetítők száma állandóan változik, de a legnagyobb forgalmat három vállalkozás bonyolítja le, amelyek közé az Aritmán kívül a 33 millió forint jegyzett tőkével rendelkező Ingatlanhitel Plusz Kft., illetve az Első Lakáshitel Takarékszövetkezetből és az Ella Első Lakáshitel Szolgáltató Kft.-ből álló pénzügyi csoport tartozik. Az FHB közvetítőihez hasonló, egyetlen banki partnerrel rendelkező ügynökök csak a velük szerződött hitelintézet termékeit kínálják. A többi jelzálog- és kereskedelmi bank által ajánlott különféle szabad felhasználású jelzáloghitelek, lakásvásárláshoz felvehető támogatott vagy piaci feltételű kölcsönök feltételei iránt érdeklődő ügyfél így választás előtt áll: egyenként végigjárja-e az ilyet kínáló intézményeket, vagy keres egy több bankkal is szerződéses kapcsolatban álló hitelközvetítőt. Ilyen például a tavaly szeptemberben 3 millió forintos törzstőkével létrehozott Vico Invest Ingatlanforgalmazó és Pénzügyi Tanácsadó Kft., amely tavasszal költöztette át belvárosi irodáját egy Budapest melletti bevásárlóközpontba. Vincze Edit, a kft munkatársa szerint öt bankkal állnak szerződéses kapcsolatban, s a hitelkérelmek összeállítása mellett a földhivatali lapok kiváltását és más dokumentumok összegyűjtését is vállalják. A Vico Invest a teljes hitelösszeg 2-3 százalékára rúgó díjat kér a hitelközvetítésért. A banki kapcsolattal rendelkező ügynökökről közvetlenül vagy a hitelintézeti partnerükön keresztül kap információkat a Pénzügyi Szervezetek Állami Felügyelete (PSZÁF), amely Binder István szóvivő szerint évente több tucat esetben kezd vizsgálatot jogosulatlan ügynöki tevékenység gyanúja miatt. Ráadásul - mint mondta - ez a szám határozottan növekszik. A döntő többségében lakossági bejelentéseken alapuló vizsgálatok általában rendőrségi feljelentéssel végződnek - tette hozzá Binder. Új lakást vásárló ügyfeleik számára a legnagyobb hazai ingatlanközvetítő társaságok közül egyre többen vállalnak hitelközvetítést és -ügyintézést, méghozzá többnyire ingyen. Rendszerint azonban nekik is megvan a saját házi bankjuk, illetve bankjaik. Az Otthon Centrum HC Pénzügyi Közvetítő Kft.-t is a növekvő lakossági igények kielégítésére hozta létre idén augusztusban 3 millió forintos törzstőkével az 1993-ban alapított Biggeorge’s International (Magyarország) Ingatlan-tanácsadó Rt. - mondta a HVG-nek Tóth Melinda ügyvezető. A Biggeorge’s Internationalt az ingatlanforgalmazásból származó bevétele alapján a három legnagyobb hazai közvetítő között tartják számon. Az Otthon - Tóth tájékoztatása szerint - az év végéig létrejövő, franchise-rendszerben működtetett nyolc fiókon keresztül értékesít lakáshiteleket. Az előzetes hitelbírálat után az Otthon Centrum ingyenesen nyújt információt a megfelelő hitel kiválasztásához és a hitelkérelem összeállításához is. A társaság jelenleg hét kereskedelmi bankkal és a hitelintézeti engedéllyel nem rendelkező, pénzügyi szolgáltatóként működő Mafit Magyar Ingatlanfinanszírozási Rt.-vel áll szerződéses viszonyban. Ingyenesen ad tanácsot, illetve végzi a hitelügyintézést a társaság közvetítésével ingatlant vásárló ügyfelek számára a Mareco Ingatlan Rt. is, amely a CIB Bank Rt.-t, a Kereskedelmi és Hitelbank Rt.-t, a HVB Bank Hungary Rt.-t és a Raiffeisen Bank Rt.-t tudhatja partnerei között - mondta Kucsera Anikó, a társaság hitelezési tanácsadója. Az ügyfeleknek kizárólag a kölcsönszerződés aláírása miatt kell a kiválasztott bankban is megjelenniük, és a Mareco igény esetén a földhivatali lapokat is beszerzi - tájékoztatta a HVG-t Kucsera. Ezért ezerforintos pluszdíjat kell fizetni, ami a Mareco által a tulajdoni lapok beszerzésével megbízott kisebb vállalkozások díja. Kucsera tapasztalatai szerint egyébként a legtöbb ügyfél már az első konzultáció előtt tudja, melyik bankot választja, a hitelügyintézésre azonban igényt tart. A hitelbrókeri díjak erősen változók - állítják az ingatlanközvetítők munkatársai. A Mareco sikeres hitelbírálat esetén - mint Kucsera elmondta - a teljes hitelösszeg 2 százalékát számítja fel sikerdíjként azoknak, akik nem a társaság közvetítésével vásárolnak ingatlant. Az Otthon Centrum vezetője szerint ingatlanközvetítői és értékesítési infrastruktúra nélkül még így sem kifizetődő a hitelközvetítői tevékenység. „Csupán a hitelközvetítői jutalékból nem lehet megélni” - mondta a HVG-nek Tóth. Szerinte a nagyobb ingatlanközvetítő társaságok közül a növekvő lakossági igények miatt ennek ellenére egyre többen fognak megjelenni az ingatlanhitel-közvetítői piacon. A közvetítők és ügynökök egyre népesebb táborát is valószínűleg el tudja tartani majd a hazai lakáshitelpiac: a PSZÁF első félévi adatai alapján a lakás célú hitelek teljes összege a tavaly év végihez viszonyítva 44,4 százalékos növekedést produkált, és június végén átlépte az ezermilliárd forintos határt. A felügyelet szeptember végén közzétett jelentése megjegyzi, hogy a lakáshitelboom annak nyomán következett be, hogy kiszivárgott, a kormányzat szűkíteni szándékozik az állami kamattámogatást, illetve a jogosultak körét. Az Első Lakáshitelt ügyvezető Füzesi azonban arra gondol, hogy a piac bővülni fog, már csak azért is, mivel Magyarországon a lakáshitel-állomány a bruttó hazai termék értékének 5 százaléka, miközben az EU-ban ez az arány átlagban 40 százalék. A más hitelintézet által már elutasított kérelmezőkben, valamint a „problémás”, azaz a nem rendben törlesztett jelzáloghitelekkel rendelkezőkben is lát üzletet a 2001-ben alapított Relevant Szolgáltató és Kereskedelmi Kft. A cég Molnárné Burger Katalin ügyvezető szerint a hitelfelvevő ingatlanfedezetének figyelembevételével közvetít jelzálogalapú lakáshiteleket, de vállalja a végrehajtás alatt lévő ingatlanok és magánhitelek kiváltását is. A cég - mint Molnárné közölte - jelenleg öt bankkal áll szerződéses kapcsolatban, három másikkal is tárgyal, és a hitelintézetek mellett lízingcégekkel és pénzügyi szolgáltatókkal is van finanszírozási szerződése. A közvetítésért kért díj vagy jutalék nagyságát az ügyvezető nem árulta el, mondván, az mindig az ügy bonyolultságától függ. „Sok bank túl szigorú szabályok alapján bírálja el a lakossági lakáshitel-kérelmeket, például minimálbérrel rendelkező vállalkozók nehezen juthatnak hitelhez” - mondta Molnárné, aki korábban az azóta a HVB Bankba olvadt Bank Austria Creditanstalt Hungary Rt., illetve a Siemens Lízing Kft. munkatársaként tevékenykedett. A csupán minimálbérrel rendelkező kérelmezőket - részletezte az ügyvezető - a Relevant olyan partnerhez (legtöbbször hitelintézeti engedéllyel nem rendelkező pénzügyi szolgáltatóhoz) irányítja, amelyik nem kér jövedelemigazolást, s hitelfedezetként csakis meglévő ingatlanokat fogad el. FINCZICZKI BÉLA
__label__áruszállítás 0.981463 __label__közlekedés 0.945005 __label__környezetvédelem 0.907322 __label__vízi@@közlekedés 0.896261 __label__üzemanyagpiac 0.685959 __label__környezetszennyezés 0.48439 __label__gazdaság 0.152042 __label__környezetbarát@@termék 0.106701 __label__földgázpiac 0.0600966 __label__légszennyezés 0.0518555 $$$ __label__áruszállítás 0.995255 __label__vízi@@közlekedés 0.993317 __label__üzemanyagpiac 0.939923 __label__környezetvédelem 0.917313 __label__közlekedés 0.699264 __label__alternatív@@energia 0.27514 __label__környezetbarát@@termék 0.177821 __label__környezetszennyezés 0.100889 __label__hajógyártás 0.090103 __label__geography__dánia 0.090103 $$$ __label__földgázpiac __label__környezetszennyezés __label__környezetvédelem __label__légszennyezés __label__üzemanyagpiac __label__vízi@@közlekedés genre__cikk genre__keretes year__2013 $$$ Olaj helyett földgáz: tisztább tengerjárók? $$$ Olaj helyett földgáz: tisztább tengerjárók? Tisztább lesz a levegő, de drágábbá válik a hajózás a La Manche csatornán, az Északi- és a Balti-tengeren. A hajóstársaságoknak már most fő a fejük, hogyan feleljenek meg a 2015-től érvényes szigorításnak, amely szerint az e vizeken használt üzemanyag kéntartalma a mostani egy százalék helyett csak egy ezrelék lehet. A ma legolcsóbb, de különösen szennyező üzemanyagot, a nehézolajat ezzel gyakorlatilag betiltja a Nemzetközi Tengerészeti Szervezet (IMO), egyébként nemcsak Európa északi vizein, hanem Észak-Amerika körül is, ahogyan ez már 2011-ben megtörtént a Déli-sarkvidéken, a 60. szélességi foktól délre. Nehézolajat most tonnánként nagyjából 600 dollárért lehet tankolni, az előírásoknak már megfelelő hajózási gázolaj (ez a dízelautók üzemanyagához hasonlít) viszont több mint 900-ba kerül. A többletköltség már csak azért is érzékenyen érinti a társaságokat, mert a nagy teherhajók óránként akár tíz tonnát is fogyasztanak, a kompok mintegy kettőt. A Németország és Skandinávia között kompokat üzemeltető TT-Line ügyvezetője, Hanns Conzen máris a falra festi az ördögöt: mivel az üzemanyag a kompok költségének a felét is kiteszi, mindenképpen drágulni fognak a jegyek, akkor pedig a költségérzékeny kamionos fuvarozók inkább kerülni fognak a szárazföldön. Az országúti teherforgalom növelése pedig igazán nem lehet környezetvédelmi cél – vonta le a következtetést az igazgató panaszából a hamburgi Der Spiegel hírmagazin. Szintén költséges, de hosszú távon sokkal kedvezőbb megoldás, ha teljesen megszabadulnak a hajók az olajtól, és átállnak földgázra. Egyelőre inkább kísérlet, mint általános gyakorlat, hogy Skandináviában néhány kompot gázzal hajtanak. Ez a hűtve cseppfolyósított tüzelőanyag (angol rövidítéssel: LNG) már majdnem olyan olcsó, mint a nehézolaj, és belátható időn belül nem várható, hogy környezetvédelmi korlátozás alá esne. Csakhogy a meglévő hajók átalakítása nem lenne kifizetődő – morognak a hajóstársaságok vezetői. Az új hajókat viszont érdemes eleve így gyártani, bár a költséges tartályok miatt mai árakon 15-20 százalékkal drágábbak lesznek, mint nehézolajos elődeik. Az Északi-tenger nagy kikötőiben – először Hamburgban, Bremerhavenban, Rotterdamban – már elképzelte az LNG-infrastruktúrát egy német konzorcium, amely nemrég alakult a Linde gázkonszern és a hamburgi Bomin hajóüzemanyag-kereskedő részvételével. Warnemündében Peter Ramsauer német közlekedési miniszter augusztusban személyesen inspiciálta azt az új hajómotort, amely menet közben is átkapcsolható nehézolajról földgázra – ami egyúttal jelzi, hogy a védett tengeri övezeteken kívül a hajósok még nem készülnek lemondani a piszkos üzemanyagról sem.
__label__bűnözés 0.998978 __label__korrupció 0.934405 __label__rendőrség 0.831153 __label__szervezett@@bűnözés 0.699264 __label__belpolitika 0.217348 __label__bűnüldözés 0.217348 __label__közbiztonság 0.168867 __label__gazdasági@@bűnözés 0.140346 __label__társadalom 0.129413 __label__vagyon@@elleni@@bűnesetek 0.0926978 $$$ __label__bűnözés 1.00001 __label__geography__oroszország 1.00001 __label__korrupció 0.921932 __label__rendőrség 0.914911 __label__szervezett@@bűnözés 0.899131 __label__belpolitika 0.422515 __label__gazdasági@@bűnözés 0.287778 __label__társadalom 0.256842 __label__közbiztonság 0.22271 __label__bűnüldözés 0.168867 $$$ __label__bűnözés __label__korrupció __label__rendőrség geography__oroszország person__ganyejev person__vlagyimir genre__cikk author__vida@@lászló year__2003 $$$ KORRUPCIÓS BOTRÁNY MOSZKVÁBAN, Benn a farkas $$$ KORRUPCIÓS BOTRÁNY MOSZKVÁBAN Benn a farkas Rendőrtisztekből és más fegyveres testületek tagjaiból álló bűnbandát lepleztek le a múlt héten Moszkvában. A hatóságok óriási hírverést csaptak az ügynek, de kérdés, hogy valóban hadat üzentek-e a korrupciónak, vagy csak a belügyminiszter akarja ily módon saját magát és a pártját népszerűsíteni. Mint egy olasz maffiafilmben: a belügyminisztérium belső védelmi főigazgatósága (GUSZB), a szövetségi biztonsági szolgálat (FSZB) és a legfőbb ügyészség összesen mintegy 400 munkatársa egyszerre több mint negyven helyszínen tartott házkutatást június 23-án, s őrizetbe vette a moszkvai rendőr-főkapitányság bűnüldözési részlegének (MUR) hat magas beosztású tisztjét, valamint a polgári védelmi és katasztrófaelhárítási minisztérium (MCSSZ) biztonsági igazgatóságának vezetőjét, Vlagyimir Ganyejev altábornagyot. A nyomozókból és kommandósokból álló akciócsoportokat az elektronikus és az írott sajtó tudósítói kísérték, ami merőben szokatlan. Akárcsak az, hogy Borisz Grizlov belügyminiszter személyesen számolt be a nagyszabású rajtaütésről - alig másfél órával az után, hogy a rendőrségi-titkosszolgálati különítmények megrohanták a kijelölt címeket. A belügyi tárca gazdája legott bedobta a köztudatba az „egyenruhába bújt farkasemberek” kifejezést; így jellemezte az elfogott rendőrtiszteket, akik szerinte oly módon egészítették ki a fizetésüket, hogy előre kiszemelt tehetős áldozataik ellen koholt büntetőeljárást indítottak, amelyet azután csak anyagi ellenszolgáltatás fejében voltak hajlandóak megszüntetni. Az első, ellentmondásos információkból még úgy tűnt, hogy több tucat személyt vettek őrizetbe, ám a múlt hét végére kiderült, csak heten kerültek rács mögé: az állítólag mintegy harmincfős bűnszövetkezet vezéralakjai. Jevgenyij Taratorinra és Igor Osztrovszkijra munkahelyükön, a moszkvai rendőr-főkapitányság Petrovka utcai épületében csaptak le, és saját irodájából vitték el Ganyejev tábornokot is. Alekszandr Brescsanovot és Vagyim Vlagyimirovot otthonából hurcolták el, Jurij Szamolkint és Nyikolaj Gyomint pedig úgy kellett kifüstölni egy belvárosi lakásból, ahol - megneszelvén a veszélyt - elbarikádozták magukat. A sajtóban napokig tartotta magát az az értesülés, miszerint három főkolomposnak, Vlagyimir Liszakovnak, Alekszandr Jevsztyignyejevnek és Gyomin ikertestvérének, Valerijnek sikerült kereket oldania, ám Konsztantyin Romodanovszkij altábornagy, a GUSZB főnöke a Moszkovszkij Komszomolec napilap szombati számában úgy nyilatkozott, hogy szó sincs szökésről, ellenük nem tettek feljelentést, és nem is körözik őket. Az állami tévécsatorna, az RTR vasárnap esti politikai magazinjában sugárzott interjúban viszont Grizlov azt mondta, hogy egyelőre nincs rendőrkézen minden gyanúsított, igaz, neveket nem említett. A „farkasemberek ügye”, ahogy a belügyminiszter nyomán a moszkvai média a történetet emlegeti, összesen száz bűncselekményt ölel fel. Romodanovszkij tábornok szerint elsősorban zsarolással, hivatali visszaéléssel és közokirat-hamisítással gyanúsítják a bűnszövetkezet tagjait, akikre a GUSZB már két évvel ezelőtt felfigyelt. A moszkvai rendőr-főkapitányság bűnüldözési igazgatóságának vezetője azonban nem vette észre, hogy beosztottai - Taratorin kivételével valamennyien az illegális fegyverkereskedelemmel foglalkozó osztály munkatársai - a havi 10 ezer rubel körüli (1 USA-dollár = 30,34 rubel) átlagfizetésekhez képest igen nagy lábon élnek. A múlt héten a moszkvai tévécsatornák többször is bemutatták a lebukott rendőrök Moszkvához közeli villáit - hatalmas, háromszintes házak, némelyik úszómedencével és teniszpályával -, amelyekben egyébként június 25-ére virradóra szintén házkutatásokat tartottak, de vajmi kevés eredménnyel. A nyomozók elkéstek - írja a Kommerszant moszkvai napilap -, már csak kiürített páncélszekrényeket találtak. Összesen azonban így is több mint 3 millió dollárnyi készpénzt foglaltak le, nagyrészt a Gosztyinij dvor nevű moszkvai bank bérelt széfjeiben. Egyéb értéktárgyak, többek között 16-17. századi festmények és ikonok is előkerültek, amelyeket aligha vásárolhattak tulajdonosaik szerény rendőri fizetésükből. A feltehetően Liszakov és Szamolkin által irányított bűnszövetkezet különböző vállalkozásokra, mindenekelőtt szórakozóhelyek üzemeltetőire erőltette rá „védelmét”. Ezért az oroszul „krisának” (a szó eredeti jelentése: tető) nevezett szolgáltatásért cserébe akár a nyereség felére is rátették a kezüket. Aki fenyegetésre sem volt hajlandó bevenni az üzletbe a rendőröket, megjárta: Liszakovék hamis bizonyítékok alapján, általában „véletlenül” fellelt fegyver vagy kábítószer miatt őrizetbe vették. A valótlan tényállásokon alapuló büntetőeljárások közül egyik-másik nagyon is valós bírói ítélettel, sokszor többéves szabadságvesztéssel zárult. Grizlov belügyminiszter elismerte, hogy még mindig börtönben ül néhány ártatlan áldozat. A kizsarolt védelmi pénzt részint a moszkvai rendőrség bűnüldöző részlegének veteránjait támogató alapítványon, részint egy őrző-védő cégen keresztül mosták tisztára. Romodanovszkij szerint a bűnbanda tagjai és hozzátartozóik sűrűn utaztak külföldre, ahol vélhetően bankszámlákat nyitottak és ingatlanokat is vásároltak, amelyek után most nagy erőkkel kutatnak. Vizsgálják azt is, nem volt-e köze Liszakovnak és társainak bérgyilkosságokhoz. A letartóztatottak sorából némiképp kilóg az 51 éves Ganyejev tábornok, akit az MCSSZ-ben Szergej Sojgu miniszter egyik bizalmasának tartottak, és akinek az irodájában több mint 50 ezer dollárra bukkantak. Romodanovszkij szerint Ganyejev szerepe még tisztázásra vár, ám az már egyértelmű, hogy „jól és közelről ismerte” a többi gyanúsítottat. Lapzártánkkor Ganyejev ellen ügyvédje szerint az ügyészség egyetlen komoly terhelő tanúvallomással rendelkezett, miszerint 700 ezer dollárt próbált kizsarolni egy vállalkozótól. A tábornok azzal védekezik, hogy a pénzt valójában a rokonai adták kölcsön, ő csak az adósságot akarta behajtani. Természetesen arra is van válasza, hogy honnan a vagyon, amelyből ekkora hitelre is futja: az elhunyt após tekintélyes örökséget hagyott rájuk. Szembetűnő az a sietség, amellyel a belügyminiszter - az őrizetbe vettek személyiségi jogaira fittyet hányva - nyilvánosságra hozta az állítólagos rendőrmaffia ügyét. Nem csoda, ha az események hátterében többen politikai indíttatást véltek felfedezni. Hiszen Grizlov belügyminiszter egyszersmind az Egységes Oroszország (JER) nevű, Vlagyimir Putyin elnökhöz kötődő centrista párt vezére, decemberben pedig alsóházi parlamenti választások lesznek (HVG, 2003. május 3.). Márpedig a „farkasemberek ügyével” személyesen Grizlov és pártja is növelheti népszerűségét, hiszen az államigazgatást átható korrupció, a Szovjetunió felbomlása óta is egyre bővülő hivatalnokrétegnek való kiszolgáltatottság a közvéleményt leginkább foglalkoztató kérdések közé tartozik. Maga Grizlov természetesen kategorikusan cáfolta, hogy valamiféle választási kampányfogás lenne a letartóztatások hátterében, ám azt nem tagadta, hogy a szokatlan hírverésnek az elrettentés volt a célja. A belügyminiszter azt is hangsúlyozta, következetesen ki fogják irtani a korrupciót a rendvédelmi szervezeteknél. Ilyesféle ígéretek persze az utóbbi évtizedben nemegyszer elhangzottak már, ám a helyzet nem javul. Az orosz tudományos akadémia egyik intézetének rendőrök között végzett reprezentatív felmérése szerint a megkérdezettek 30 százaléka gyakran, alkalmanként pedig további 19 százaléka is megteszi ugyanazt, amit most a „farkasembereknek” felrónak: anyagi juttatásért büntetőeljárást kezdeményez vagy szüntet meg. A Leonyid Koszalsz vezette kutatócsoport becslése szerint az orosz rendőrség munkatársai évente 3 milliárd dollárnyi feketejövedelemre tesznek szert - a piti megvesztegetéstől a súlyos bűncselekménynek minősülő esetekig - változatos módszerekkel. VIDA LÁSZLÓ / MOSZKVA
__label__gazdaság 1.00001 __label__bányászat 0.995255 __label__aranybányászat 0.00649827 __label__társadalom 1e-05 __label__kultúra 1e-05 __label__pénzügy 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__gazdaság 1.00001 __label__geography__kína 0.0433758 __label__geography__nagy-britannia 0.0373369 __label__geography__ausztrália 0.00885735 __label__organization__rio@@tinto 0.00408014 __label__bányászat 0.000765406 __label__hírügynökség 0.000497857 __label__geography__európai@@unió 1e-05 __label__organization__täglich@@alles 1e-05 __label__person__falk 1e-05 $$$ __label__bányászat __label__fúzió __label__gazdaság __label__ipar organization__rio@@tinto genre__hír year__2009 $$$ brit–ausztrál Rio Tinto bányatársaság $$$ A brit–ausztrál Rio Tinto bányatársaság 19,5 milliárd dolláros tőkeinjekciót kap a Chinalcótól, miáltal a kínai állami társaság tulajdoni része megduplázódik, 18 százalék lesz.
__label__olajipar 0.9982 __label__ipar 0.812877 __label__privatizáció 0.766304 __label__energiaipar 0.206904 __label__vegyipar 0.0460439 __label__fúzió 0.0351548 __label__tőkekivitel 0.0236995 __label__külföldi@@befektetés 0.0209742 __label__üzemanyagpiac 0.0136468 __label__állami@@vagyon 0.0120638 $$$ __label__geography__csehország 0.999322 __label__olajipar 0.998509 __label__ipar 0.896261 __label__privatizáció 0.855861 __label__energiaipar 0.287778 __label__geography__lengyelország 0.212079 __label__geography__ausztria 0.132974 __label__organization__unipetrol 0.0600966 __label__organization__pkn 0.0384762 __label__organization__mol@@rt. 0.0321107 $$$ __label__gazdaság __label__olajipar __label__privatizáció geography__csehország organization__mol@@rt. organization__omv organization__tiszai@@vegyi@@kombinát@@rt. organization__unipetrol genre__cikk year__2001 $$$ Cseh olajipari privatizáció, Csúszós ügy $$$ Cseh olajipari privatizáció Csúszós ügy Nekilódult az éveken keresztül halogatott energetikai privatizáció Csehországban: a prágai kormány két héten belül le akarja zárni az Unipetrol olajkonszern állami részesedésére augusztusban kiírt tendert. A rosta után versenyben maradt négy befektető között van a Mol-TVK páros is, amelyhez a múlt héten az osztrák OMV is csatlakozott. Ha a prágai kormány tartja magát a múlt héten kitűzött december 17-ei határidőhöz, akár még karácsony előtt eldőlhet az Unipetrol olajipari csoport 62,99 százalékos állami tulajdonrészére kiírt tender sorsa. A kuponos privatizáció során részlegesen magánkézbe adott csehországi olaj- és petrolkémiai vállalatokból a Nemzeti Vagyonalap (FNM) által hét éve létrehozott óriásholding állami részesedéséért a prágai kormány október végi döntése alapján a húsz jelentkező közül már csak négyen versenghetnek. Két stratégiai befektető, az amerikai Conocót, a brit-holland Royal Dutch/Shellt és az olasz Agipot tömörítő International Oil Consortium (IOC), valamint a Mol Magyar Olaj- és Gázipari Rt. és a Tiszai Vegyi Kombinát (TVK) alkotta páros maradt versenyben. Rajtuk kívül a prágai kormány az iráni tulajdonban lévő, ám brit illetőségű, elsősorban ingatlanban „utazó” Rotch Energy Ltd.-vel, valamint az osztrák OMV-ből és a felerészben svájci tulajdonban lévő cseh mezőgazdasági és élelmiszer-vegyipari Agrofertből álló konzorciummal tárgyal. Két konzorcium összetétele azonban a múlt héten megváltozott: az OMV felmondta a prágai Agroferttel való együttműködést, és csatlakozott a Mol és a TVK szövetségéhez. Szó volt arról, hogy a Mol-TVK-OMV konzorcium még a szlovák Slovnafttal is kiegészülne, amelyben a magyar olajipari vállalat 36,2 százalékos részesedéssel rendelkezik, ám a javaslatot az illetékes cseh kormánybizottság elutasította, mondván; a szlovákok nem nyújtottak be ajánlatot az előtenderre, ezért nem vehetnek részt az Unipetrol privatizációjában. Az ajánlatok tartalmáról természetesen semmit sem hoztak nyilvánosságra, ám a legnagyobb példányszámú csehországi napilap, a Mlada Fronta dnes értesülései szerint a kiválasztott befektetők megközelítőleg azonos, 10 milliárd korona (1 cseh korona = 7,56 forint) körüli árat kínáltak a tavalyi évet 84 milliárd koronás forgalom mellett 4,4 milliárd koronás adózott eredménnyel záró Unipetrol állami részesedéséért. A prágai kormány azonban - bár ezt az összeget jelölte meg minimális árként - jóval többet akar ennél a piaci szakértők szerint reálisnak mondható ajánlatnál. Pedig már ez az összeg is - ami részvényenként 87 koronának felel meg - jelentős felárat tartalmaz a mai, 55-60 korona körül mozgó részvényárfolyamokhoz képest. Az egyre nagyobb, az év végére a hazai össztermék 7,6 százalékára rúgó költségvetési hiánnyal küszködő kisebbségi szociáldemokrata kormány azonban azt reméli, hogy jóval nagyobb összeget, akár 16 milliárd koronát, azaz részvényenként 140 koronát kaphat a legnagyobb csehországi olajfinomítóból és benzinkúthálózatból, valamint petrolkémiai vállalatokból álló olajipari konszernért. Ami piaci szakértők szerint azért sem lesz egyszerű, mert a tenderfeltételek meglehetősen szigorúak. Létezik állítólag egy olyan záradék, amely kimondja, hogy az Unipetrol eszközeit tíz évig nem lehet eladni, a konszernt meg kell tartani jelenlegi formájában. Kivételt képeznek az Unipetrolnak azok a részei, amelyek a konszern összértékének 5 százalékánál nem érnek többet. Ráadásul arról is szó van, hogy a jelenleg érvényben lévő szerződéseket tíz évig nem lehetne módosítani, ami többek között a nyersanyagbeszerzésekre is vonatkozik. Megfigyelők szerint azonban könnyen megtörténhet, hogy a most versenyben maradt befektetőkkel való tárgyalások során a prágai kormány végül enyhíteni kényszerül ezeket a megszorításokat. A vételárat az is befolyásolhatja, hogy a konszern legértékesebb része, a 8,2 millió tonna kapacitású Ceská rafinérská olajfinomító kikerülhet az Unipetrol tulajdonából. A hat éve létesült olajfinomító 49 százaléka az Unipetrolért ringbe szállt IOC konzorcium tagjainak a tulajdonában van, a fennmaradó hányadra pedig opciót kaptak. Ily módon az a helyzet állhat elő, hogy az IOC-n kívül bármelyik befektető nyeri is meg a tendert, lemondhat az olajfinomítóról. Ami azért sem elhanyagolható, mert a finomító az Unipetrol-csoport forgalmának több mint a felét adja: történetének legjobb évét tavaly zárta, amikor is 52 milliárd koronás forgalom mellett 2,5 milliárd koronás nyereséget ért el. Az idei év azonban a nyereség drámai visszaesését hozta: szeptemberig 35 milliárd koronás forgalmat ért el, nyeresége pedig mindössze 570 millió korona volt. A közel 6500 alkalmazottat foglalkoztató Unipetrol másik vonzereje - az olajfinomító mellett - a Benzina üzemanyag-forgalmazó, amely piacvezetőnek számít Csehország-szerte 337 benzinkútból álló hálózatával. A kútjainak technológiai és környezetvédelmi rendbetételére 1995--1998 között 7,2 milliárd koronát költő Benzina, amely üzemanyagtöltő-állomásait lízingformában működteti, tavaly két év után először zárta nyereséggel az évet: mintegy 600 millió liter üzemanyag értékesítésével 15 milliárd koronás forgalmat ért el, ami 10 millió koronás nyereséget hozott a konyhára az 1999-es 650 millió koronás veszteség után. A 78,23 százalékban az Unipetrol tulajdonában lévő (a fennmaradó hányadon a konszernhez tartozó többi vállalat osztozik) Benzina az idén várhatóan tovább javít eredményein, miután az első kilenc hónap mérlege 10 milliárd koronás forgalom mellett 45 millió korona nyereséget mutat. Mindehhez jön még a konszern petrolkémiai érdekeltsége, amit két, száz százalékban a tulajdonában lévő vállalat, a Kaucuk Kralupy és a Chemopetrol testesít meg. A német-cseh határ közvetlen közelében lévő Litvinovban székelő Chemopetrol a legnagyobb csehországi petrolkémiai vállalat: a vegyipar, a gyógyszeripar és a műanyagfeldolgozó-ipar számára készített alapanyagokból tavaly 23 milliárd koronát forgalmazott, 254 milliós nyereséggel. A Prágához közeli Kralupyban székelő, 8,4 milliárd koronás forgalmú Kaucuk elsősorban a gumiiparban van jelen. A konszern másik két vállalata viszont 2000-ben veszteséges volt: a tavaly megvásárolt fűtő- és motorolaj-finomító Paramo, valamint a kenőolaj- és az egyetlen csehországi kenőzsírgyártó Koramo. Igaz, előbbi a tavalyi 300 millió koronás veszteség után az idén várhatóan nyereséget produkál, miután szeptemberig legalábbis 4,2 milliárd koronás forgalom mellett 142 millió korona volt a nyeresége. Az olajpiaci szakértőket meglepte, hogy az osztrák OMV „lepaktált” a Mol-TVK konzorciummal. Különösen azért, mert a két olajipari cég az utóbbi időben meghirdetett kelet-közép-európai olajtársaságok - a még folyamatban lévő horvát INA és a lengyel Polski Koncern Naftowy Orlen (PKN Orlen) - privatizációjában a versenytársa egymásnak. A Mol még reménykedik abban, hogy az október végi lengyelországi kormányváltás ellenére neki ítélik a legnagyobb lengyel kőolaj-finomítónak és kőolajtermék-forgalmazónak számító PKN Orlen 17,6 százalékos pakettjét. Olajpiaci szakértők szerint azonban egyre nagyobb a valószínűsége, hogy az új lengyel kormány a december 5-ei határidő lejárta után az OMV-vel kezd majd tárgyalásokat. Ami rövid időn belül a második kudarc lehet a Mol számára a lengyel piacon. A második legnagyobb kőolaj-finomító, a Rafinéria Gdanska 75 százalékának eladásáról szeptemberben azzal a brit Rotch Energy céggel állapodtak meg a lengyelek, amely az Unipetrolért is ringbe szállt. A lengyeleknek fűt-fát - a 300 millió dolláros vételáron felül többek között 2004-ig egymilliárd dolláros beruházást - ígérő Rotch Energy elsősorban pénzügyi befektetésekkel foglalkozik, az olajiparhoz annyi köze van, hogy Nagy-Britanniában mintegy 200 benzinkútból álló hálózattal rendelkezik. Ezzel szemben a Mol számára - mint azt Mosonyi György, a Mol vezérigazgatója november közepén tartott sajtótájékoztatóján elmondta - az Unipetrol stratégiai kérdés. Az Unipetrol három okból érdekli a magyar céget: egyrészt olajfinomítója, másrészt benzinkúthálózata miatt, harmadrészt pedig mert az ügylet révén olyan vegyipari bázishoz jutna, amelyben a Mol a többségi tulajdonában lévő TVK-val tudna együttműködni.
__label__kultúra 1.00001 __label__zene 0.672342 __label__koncertszervezés 0.217348 __label__popzene 0.196836 __label__rendezvényszervezés 0.177821 __label__média 0.0351548 __label__humor 0.00383448 __label__marketing 0.00206074 __label__fiatalok 0.00117951 __label__kultúra-finanszírozás 0.00114357 $$$ __label__geography__magyarország 1.00001 __label__kultúra 1.00001 __label__zene 0.943358 __label__popzene 0.173298 __label__koncertszervezés 0.115971 __label__rendezvényszervezés 0.106701 __label__geography__budapest 0.0875738 __label__organization__sziget@@kft. 0.0251888 __label__média 0.0179962 __label__organization__sziget@@fesztivál 0.0149671 $$$ __label__koncertszervezés __label__kultúra __label__művészet __label__popzene __label__zene geography__magyarország organization__sziget@@fesztivál genre__cikk year__2009 $$$ HVG-programajánló a Sziget Fesztiválra $$$ HVG-programajánló a Sziget Fesztiválra Aki járt már a Szigeten, tudja, milyen könnyű elveszni a programok kavalkádjában. A HVG három szakértőt kért meg, hogy az öt napra útvonaltervet készítsen. Ligeti Nagy Tamás Újságíró, korábban a Volt, jelenleg a Wan2 magazin főszerkesztője és a Radiocafé műsorvezetője. Elsősorban a „magaskultúra” (világzene, utcaszínház, dokumentumfilmek) iránt fogékonyaknak válogatott programokat. Minden nap hajóval érkezik a Szigetre. László G. Gerzson Alias: DJ Gerzson, korábban könnyűzenei rádióállomások (Rádió1, Est FM) és tévécsatornák (Viva, MTV) zenei főszerkesztője, program-igazgatója, a Gold Record Kft. lemezkiadó kreatív igazgatója, jelenleg független produkciós tanácsadó. Klasszikus pop-rock rajongót alakít, aki azért másra is nyitott... Saját sátrából indul portyázni. Bari Máriusz Alias: Damage (d4m4g3), újságíró, korábban az ld50 portál főszerkesztője, jelenleg a HVG Online munkatársa. Főképp az elektrozenéket kedveli. Az ajánlóban fellelhető avatárja HÉV-vel jár ki a fesztiválra.
__label__gazdaság 1.00001 __label__kultúra 1e-05 __label__társadalom 1e-05 __label__pénzügy 1e-05 __label__külpolitika 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__gazdaság 0.993317 __label__person__alfred 0.250923 __label__történelem 0.233716 __label__person__dreyfus 0.119213 __label__geography__franciaország 0.112805 __label__geography__abu-dzabi 0.00219272 __label__person__ibn@@szaúd 0.00151118 __label__geography__katar 0.00110873 __label__geography__arab@@országok 0.000839589 __label__organization__herco@@ltd. 0.000742181 $$$ __label__cégek __label__gazdaság geography__franciaország person__louis-dreyfus person__robert genre__ábra year__2009 $$$ A Dreyfus-vállalatbirodalom $$$ A Dreyfus-vállalatbirodalom 9310681.pdf
__label__sport 0.99904 __label__labdarúgás 0.992194 __label__sportfinanszírozás 0.48439 __label__határon@@túli@@magyarok 0.109716 __label__szponzorálás 0.0136468 __label__társadalmi@@szervezet 0.0113418 __label__cégek 0.0109969 __label__kézilabda 0.00942259 __label__gazdagok 0.00592107 __label__szerencsejáték 0.00574025 $$$ __label__geography__magyarország 1.00001 __label__sport 1.00001 __label__labdarúgás 0.999593 __label__sportfinanszírozás 0.863402 __label__person__orbán@@viktor 0.307368 __label__nemzetpropaganda 0.0875738 __label__határon@@túli@@magyarok 0.0827073 __label__szponzorálás 0.0566624 __label__organization__mtk 0.0259674 __label__organization__puskás@@ferenc@@labdarúgó@@akadémia 0.0216253 $$$ __label__labdarúgás __label__sport __label__sportfinanszírozás geography__magyarország person__orbán@@viktor genre__cikk genre__címlapsztori author__riba@@istván year__2017 $$$ | POLITIKAI FUTBALLMÁNIA | AMATŐR PROFIK | STADIONMILLIÁRDOK |, Nem gólra játsszák $$$ | POLITIKAI FUTBALLMÁNIA | AMATŐR PROFIK | STADIONMILLIÁRDOK | Nem gólra játsszák A magyar fociválogatottnak az amatőr andorrai csapattól elszenvedett csúfos veresége ismét aktuálissá tette Végh Antal örök érvényű kérdését: miért beteg a magyar futball? Felcsúti VIP-páholy vagy Egyetértés Vadásztársaság? Lényegében ugyanazt jelenti: a főnök iránti elvtelen alkalmazkodás szimbólumai. Tülekedés volt a politikai elitben Kádár János vadásztársaságába bekerülni éppen úgy, mint ma Orbán Viktor VIP-páholyába. Aki ilyen körökben forgolódik, az számít mindig is valakinek. Ez ad(ott) súlyt neki a politikai vagy a gazdasági életben, kikerülni onnan viszont egyet jelent(ett) a kegyvesztéssel. A minta az alsóbb szintekre is továbböröklődött: a Kádár-korban a megyei tótumfaktumok saját vadásztársaságokat gründoltak, sameszaikkal feltöltve, ma pedig látni lehet a kiskirályokat focicsapataik élén, ezzel is mutatva a nagyfőnöknek, hogy még a hobbijuk is ugyanaz. Orbán ráadásul ezt el is várja, sőt a nagy cégtulajdonosoknak is azt üzente, hogy a „társadalmi felelősségvállalás” keretében jó, ha áldoznak is a focira. Megértették az üzenetet még azok is, akik az ellenkező politikai oldalon állnak. Mint a diósgyőri focicsapatot fenntartó Leisztinger Tamás, aki az egyik korábbi interjújában kifejtette: „Magyarországon vállalkozásokat működtető ember esetében nem baj, ha szerepet vállal olyan ügyekben, ami egyébként is fontos neki, főleg akkor nem, ha például az ország első számú politikai vezetőjének is fontos ugyanez az ügy.” Az Orbán VIP-páholyában feltűnő hatalomközeli oligarchák is belátták ennek az igazságát, Csányi Sándor és Hernádi Zsolt, az OTP és a Mol vezetői, vagy az egyik legnagyobb építőipari cég, a Market Zrt. tulajdonosa, Garancsi István – számolatlanul öntik a pénzt a fociba. Ennek egyik része nem közvetlenül, hanem a társasági adó (tao) révén érkezik az egyesületekhez, s az állam is jókora összeggel száll be például létesítményfejlesztésbe. S hogy ezeknek a pénzeknek a legnagyobb haszonélvezői között miért van ott például Kisvárda és Mezőkövesd, azt csak az e településekhez több szálon kötődő Seszták Miklós nemzeti fejlesztési miniszter vagy Tállai András NAV-elnök tudná megmondani. Orbánnak fontos a foci, számára lényegében ez a kultúra. A focinak valóban van kulturális funkciója is, az nemcsak üzlet, hanem a szabadidő eltöltésének egyik formája. Éppen emiatt az állam, hasonlóan más kulturális tevékenységekhez, nyugodt szívvel támogathatja a focit is. Orbán azonban épp ezeknek a céloknak a hitelességét ássa alá. A „fejétől bűzlik a hal” a magyar focitársadalomban, hiszen Orbán és fideszes kegyencei olyan mintát adnak, amelyben nincs helye morálnak. Nem az a probléma, ha kulturált stadionokat építenek vagy újítanak fel; a korábbi, szinte harmadik világbeli létesítmények tényleg sokkolták az ide érkező külföldi nézőket, edzőket, játékosokat, csapatokat. Az viszont valóban harmadik világbeli kulturális beállítódásra utal, hogy az első, nagyon színvonalas stadion másfél ezres faluban, történetesen éppen a miniszterelnök házának szomszédságában épült fel. Ez kegyúri tempó: normálisan működő és normális mentalitású országban nem fordulhatna elő, hogy a miniszterelnök ilyen célra használja pozícióját. Hasonló a helyzet a focira elköltött milliárdokkal is. Orbán keze maga felé húz, milliárdokat terel egy általa létrehozott alapítványba. A saját, igaz, 50 évre ingyen használatba adott telkére felépített stadion mögött álló felcsúti Puskás Akadémiához ömlenek az állami milliárdok. Főleg tao formájában, de a cégek a főnök kegyének elnyerése miatt is pénzzel tömik az alapítványt. Orbán persze trükközni akart: úgy próbálta a közvéleménynek eladni az akadémia támogatását, mintha a cégek saját jószántukból, magánvagyonuk terhére pont az ő kedvenc sportakadémiáját támogatnák. A miniszterelnök szerint a költségvetéstől ily módon elvont pénz nem is közpénz – ezt az érvelését azonban már a bíróság sem fogadta el. Orbán, mint korábban kifejtette, azt a célt tűzte ki saját akadémiája elé, hogy kerüljön az európai top 10 futballakadémia közé. Egyelőre azonban még a magyar akadémiák legjobbjai közé sem sikerült beverekednie magát, s nemhogy az eredeti célként kitűzött Videotonnak, de még az NB I.-be most újra feljutott Puskás Akadémia csapatának sem képes megfelelő számban játékosokat adni. Vagy ha mégis, akkor az a visszatetsző helyzet fordul elő, hogy a csapat más akadémiák legjobbjait csábítja el. E játékosoknak, ahelyett, hogy saját nevelőegyesületüket erősítenék, a magyar fociban megkerülhetetlen miniszterelnök falujában kell játszaniuk. A kádári stílusra hajaz az is, hogy Orbán kedvenc csapatának, a Videotonnak is az élmezőnyben kell lennie, sőt elvárás tőle a bajnoki cím. Kádár nagy Vasas-drukker volt, így a csapatának mindig esélyesnek kellett lennie, s néha – főként a kerek évfordulók idején – nyernie is illett. Orbán már egyenesen európai topcsapatot vizionált a Videotonból, 2015-re a Bajnokok Ligája csoportkörébe várta a gárdát, amely ehhez minden segítséget meg is kapott. Költségvetése az egyik legmagasabb a csapatok között, mégis vegetál, a nemzetközi mezőnyben már a selejtezőkön elbukik, nézői pedig alig vannak. A Videoton bevételeinek alig egy százaléka származik a jegyárakból. Lényegében minden NB I.-es csapatnál ez a helyzet: a klubok prosperálnak, nézők pedig nincsenek. Csányi Sándor, a Magyar Labdarúgó-szövetség (MLSZ) elnöke abban reménykedett korábban, hogy majd a felújított stadionokba szívesebben mennek a szurkolók, az adatok azonban nem ezt mutatják. Sőt az újonnan átadott létesítményekben kevesebben nézik a meccseket, mint a lerohadt állapotú régiekben. Pedig a kormány mindent megtesz a stadionokért: 2020-ig 32-t építenek vagy újítanak fel, s várhatóan 240 milliárd forintot költenek rájuk. De nem csak a magyarországiakra gondolnak a kormányban. A határon túli magyarok lakta területeket is igyekeznek ellátni fociakadémiákkal és stadionokkal. Dunaszerdahely, Csíkszereda, Sepsiszentgyörgy vagy Topolya lehet központ, s ezekre a magyar kormány milliárdos támogatásokat ad. Eszéken némileg más a helyzet, ott Mészáros Lőrinc vette meg a helyi csapatot, s a horvát felnőttbajnokságban szeretne helytállni vele. A magyar csapatokat és akadémiákat a határon túl identitáserősítőnek szánja a kormány, azzal a céllal, hogy legyen magyar csapat is az adott ország nemzeti bajnokságában. E vidékeken amúgy is számon tartják a magyar kötődésű klubokat, a kormány csak ráerősít erre a szerepre. Orbán persze azt is szeretné, ha nemcsak a határon túl, Magyarországon is politikai tőkét tudna kovácsolni a fociból. Ehhez mindenekelőtt a válogatott sikerei kellenének, ez azonban a klubok jó teljesítménye nélkül csak vágyálom. A tavalyi Eb-n sikeresnek mondható szereplés után hiába figyelmeztetett Dárdai Pál, hogy az igazi értékmérő majd a világbajnoki sorozat lesz, Csányi úgy érezte, hogy a válogatott korábbi szövetségi kapitánya ezzel lebecsüli az Eb-n mutatott teljesítményt. Inkorrektnek minősítette Dárdait, és nyilvánosan többször védelmébe vette Bernd Storck szövetségi kapitányt, kijelentve, hogy akkor is marad a posztján, ha a válogatott nem jutna ki a világbajnokságra. Azt valószínűleg Csányi sem gondolta, hogy Storck ennyire rossz, a magyar válogatott történetében példátlan szériát produkál a csapattal. A legutóbbi négy meccset mind úgy vesztették el, hogy még gólt sem tudtak rúgni, így az andorrai vereség után ismét időszerűvé vált a szövetségi kapitányi casting. RIBA ISTVÁN
__label__külföldi@@befektetés 0.0203424 __label__foglalkoztatás 0.00858749 __label__befektetés 0.00807199 __label__ipar 0.00735583 __label__privatizáció 0.00491541 __label__ipari@@park 0.00461957 __label__elektronikai@@ipar 0.00408014 __label__magánszektor 0.00338661 __label__autóalkatrész-gyártás 0.00206074 __label__önkormányzat 0.00199777 $$$ __label__geography__magyarország 1.00001 __label__külföldi@@befektetés 0.00758724 __label__geography__szolnok 0.00713143 __label__geography__debrecen 0.00670285 __label__geography__kecskemét 0.00539494 __label__geography__salgótarján 0.00539494 __label__organization__hungalu@@rt. 0.00523013 __label__ipar 0.00491541 __label__ipari@@park 0.00461957 __label__gumiipar 0.0042088 $$$ __label__ipar geography__magyarország geography__székesfehérvár genre__cikk author__molnár@@patrícia year__1995 $$$ IPARFEJLESZTÉS SZÉKESFEHÉRVÁRON, Nyílt város $$$ IPARFEJLESZTÉS SZÉKESFEHÉRVÁRON Nyílt város A pár éve még válságövezetként számontartott Székesfehérváron hovatovább nem múlik el hónap gyáravatás nélkül: a lapunk megjelenésével egy időben – október 19-én – sorra kerülő két új üzem átadási ceremóniáját hamarosan újabbak követik. A befektetőknek adózási kedvezményeket, infrastruktúrával jól ellátott területeket, kulturált munkaerőt kínáló városi önkormányzat gyors meggazdagodás helyett hosszabb távon remél hasznot az itteni beruházásokból. „Mintegy 40 telephelyet, köztük saját, Debrecen melletti 40 ezer négyzetméteres telkünket vizsgáltuk meg, míg végül új kekszüzemünk színhelyeként Székesfehérvárra esett a választásunk” – emlékszik a szeptember 15-én felavatott, 35 millió márkás beruházás előzményeire Zentai Péter, a Stollwerck-Budapest Kft. vezérigazgatója. A közeli megyeszékhely mellett szólt, hogy az országban Budapesten kívül Székesfehérvár az egyetlen olyan település, ahol az észak–déli és a kelet-–nyugati közúti és vasúti fő közlekedési tengelyek találkoznak. A kiváló közlekedési, szállítási adottságok mellett sokat nyomott a latban, hogy a technológiai okok miatt rendkívül hosszú telket igénylő kekszgyártáshoz (az átadott épület 208 méter hosszú, 48 méter széles) ingatlan – főként, ha a befektetőnek, mint például a Stollwercknek bővítési szándékai vannak – elérhető áron csak vidéken található. Ezt a területet az édesipari cég a ma már Sóstó Ipari Parkként (illetve kezelőjéről Loranger Parkként is) emlegetett ipari övezetbe beolvadó egykori szovjet katonai repülőtéren találta meg. Nem egyedül: az összesen 227 hektáros, vasúti, közúti csatlakozással, kiépített iparvágánnyal rendelkező – a beépített ingatlanokon túl még mintegy másfél tucat, egyenként 2,4-18 hektáros, zöldmezős beruházásra is alkalmas – területben mások is fantáziát láttak. Ide települt egyebek közt a Philips–Grundig-érdekeltségű IR 3 Video International Kft., amely mintegy 2 milliárd forint értékű befektetéssel növelte a székesfehérvári beruházási listát, itt épít műanyaggyártó üzemet a Viennaplex Kereskedelmi, Szolgáltató és Lízing Kft. Ebben a zónában készül még az idén gyáravatóra a világ második legnagyobb mobiltelefon-gyártójaként számontartott finn Nokia-csoport magyarországi leányvállalata. És ugyanitt kerül sor lapzártánk után – október 19-én – az 1994-ben 982 millió forintos alaptőkével alapított Shell Gas Hungary Rt. első autógáztöltő-állomásának hivatalos megnyitására. A brit–holland érdekeltségű Shell ceremóniáját mindössze háromnegyed órával előzi meg a Cerbona Élelmiszeripari és Kereskedelmi Rt. (tulajdonosai: 51 százalékban a menedzsmentből és pénzügyi befektetőkből álló Cerinvest Kft., 20 százalékban az Állami Privatizációs és Vagyonkezelő Rt., 18 százalékban több mint egy tucat szövetkezet, míg a maradékon a vállalati dolgozók és az MRP-szervezet osztozik) új, reggeli ételeket és snackeket gyártó, mintegy félmilliárd forint értékű üzemének avatója. Ezzel nincs vége a sornak: a Sóstó Ipari Parkban működik az 1991-ben 8 emberrel alakult, mára 100 főt foglalkoztató, egyebek között kábelkonfekcióval, nyomtatott áramkörök szerelésével, tápegységgyártással foglalkozó német–magyar vegyes vállalat, a Macher Gépészeti és Elektronikai Kft. A városatyák emellett egy magyar– amerikai oktatási központot, valamint egy kiállítási-kereskedelmi központot álmodnak az ipari parkba. Itt létesül majd a – megvalósításhoz közelebb álló – logisztikai központ, ahol nemcsak az áruszállítás racionális útjának megtervezését, hanem valamennyi szállítmányozással kapcsolatos banki, vám- és fuvarozási szolgáltatást meg lehet majd rendelni. A Loranger ipari park nem számít fehér hollónak a megyeszékhelyen. Az első fecskék – mint például a csaknem 3,4 milliárd forintos törzstőkéjű Ford Hungária Termelő és Értékesítő Kft. – a Videoton tőszomszédságában, 77 hektárnyi területen kialakított Gugásvölgyi Ipari Zónában telepedtek meg. Az 1990-ben alapított, 100 százalékos amerikai tulajdonban lévő, autóalkatrészeket (gyújtókábeleket, üzemanyag-szivattyúkat) gyártó üzemben – egy folyamatban lévő, 30 millió dolláros beruházásnak köszönhetően – hamarosan megkezdik az önindítók gyártását is. Az IBM fehérvári winchestergyárának ünnepélyes avatóját – a köztársasági elnök időbeosztásához igazodva – november közepére tervezik, de a 40 millió márkás beruházással épült üzemben már október elején megkezdődött a termelés. Székesfehérvár vonzerejét – a befektetők és Nagy István polgármester (Fidesz–FKgP–KDNP–MDF) egybehangzó állítása szerint – nemcsak ipari múltjának, földrajzi fekvésének, illetve a város egykori állami nagyvállalatai (Ikarus, Könnyűfémmű, Videoton) tönkremenetele folytán felszabadult képzett munkaerőnek köszönheti. „A város előző vezetése – Balsay István korábbi tanácselnökkel, későbbi fideszes polgármesterrel az élén – jó iparszervezőnek bizonyult; elődeink, bízván a betelepülő külföldi tőkében, idegen nyelvű főiskolát, a Munkaügyi Minisztériumtól kapott 300 millió forinttal, valamint ugyanekkora, a privatizációból származó saját forrásból regionális átképző központot, a kezdő vállalkozók számára 2-3 évig olcsó telephelyet és a működéshez nélkülözhetetlen információkat nyújtó inkubátorházat hozott létre” – emlékeztet a kezdetekre a mostani polgármester. Az ipari parkok kialakítása és az átképzésre való hajlandóság kitűnő csáberőnek bizonyult. Az említetteken túl az egykori Videoton területén kapott helyet több mint másfél tucat vállalkozás, a 69 hektárra tervezett Alba Ipari Zóna egyharmadát már közművesítették, a valamikori Szerszámgépipari Műveket is magában foglaló Feketehegy–Kőrösi úti zónát potenciális fejlesztési területként tartják számon. „1993 novemberében kezdtük meg működésünket, azóta 415 tanfolyamot indítottunk, s 5119-en végeztek a ma már zömmel a hallgatók, illetve a munkahelyek által finanszírozott tanfolyamainkon” – tájékoztatta a HVG-t Gyűlingné Schindler Rózsa, a Regionális Munkaerő-fejlesztő és -képző Központ igazgatója. Hozzátéve: szoros kapcsolatot tartanak többek között az Alcoa-Köfém, a Ford, valamint a Philips cégekkel, a végzett hallgatók elhelyezkedési arányait tekintve üzleti, számítástechnikai és gépészeti tanfolyamaik bizonyultak a legsikeresebbnek. Székesfehérvár nem azáltal tudta magához édesgetni a befektetőket – az elmúlt öt évben összesen mintegy 1 milliárd dolláros beruházással –, hogy az önkormányzat mindent tálcán kínált a potenciális érdeklődőknek. „Ehhez pénzünk, energiánk sem lett volna elegendő” – fogalmaz Nagy István. Az ipari parkok kialakításánál például csak a tervezési munkákat vállalták, a befektetést igénylő közműfejlesztéseket és az ipari területek értékesítését külső cégekre bízták. Ugyanakkor mindent megtesznek annak érdekében, hogy a Székesfehérvárt választó befektetők elképzelései ne vesszenek el a bürokrácia útvesztőiben. „Valamennyi befektető mellé úgynevezett kontaktembert jelölünk ki – mondja a polgármester. – Az ő dolga, hogy egy asztalhoz ültesse a befektetőt és valamennyi, a terveket engedélyező szakhatóság szakemberét, így rendkívüli módon lerövidíthető az egyébként sokszor elviselhetetlenül hosszú ügyintézés.” „Mind az előző, mind a jelenlegi önkormányzati vezetés rugalmasan viszonyult az új tulajdonosokhoz és befektetőkhöz” – vélekedik Forgó Béla, az Alcoa-Köfém Kft. pénzügyi igazgatója. Példaként említi, hogy az 50,1 százalékban amerikai tulajdonban lévő társaság 1991. évi megalakulásakor a helyi önkormányzat lemondott az őt megillető tulajdonrészről, cserében megkapta a korábbi állami vállalat szociális létesítményeit, az óvodát, az orvosi rendelőt, a sportlétesítményeket. A cég számára – a többi befektetőhöz hasonlóan – az sem közömbös, hogy a székesfehérvári iparűzési adó jóval kisebb, mint másutt. Budapesten a nettó árbevétel után 8 ezreléket, itt viszont csak 4-et kell fizetni. Ami 36 milliárd forint mellett – ekkora bevételre számít a tavaly még veszteséges, mára Magyarország 3-4. legnagyobb exportőreként nyilvántartott kft., amelynél az idén 2 milliárd forintos adózás utáni nyereséget remélnek – nem csekélyke különbség. A befektetőknek adott kedvezmények alapján úgy tűnik: Székesfehérvár egyelőre csak áldoz az iparfejlesztésre, a haszonból még nem részesül. „Ez nem így van – cáfol a polgármester –, hiszen rengeteg szociális kiadás alól mentesítenek bennünket a mind több munkaerőt foglalkoztató cégek, valamint ezek beszállítói. Az évtized elején, amikor emberek ezrei kerültek egyik napról a másikra utcára, a városi munkanélküliségi ráta olykor a 30 százalékot súrolta, jelenleg 9,1 százalék.” Mindazonáltal az itteni önkormányzat is találna helyet a mostaninál magasabb adóból befolyó pénzeknek. A város kasszája üres, az önkormányzat gazdálkodását egy korábbi – a közalkalmazotti bérrendezéshez kapcsolódó – 350 milliós hitel nyomasztja, miközben a történelmi múltú megyeszékhely értékes épületei felújításra szorulnak, csatornázásra, lakásépítésre lenne szükség. A város vezetői úgy vélik: a befektetőknek adott kedvezmények közelebb visznek ezekhez a célokhoz. MOLNÁR PATRÍCIA
__label__adóellenőrzés 0.0926978 __label__adó 0.0534133 __label__adócsalás 0.0267693 __label__bűnözés 0.0251888 __label__okirathamisítás 0.0120638 __label__bűnüldözés 0.0116973 __label__vámbűntettek 0.00913564 __label__gazdasági@@bűnözés 0.00913564 __label__szervezett@@bűnözés 0.0062999 __label__csalás 0.00556492 $$$ __label__geography__magyarország 1.00001 __label__organization__apeh 0.239359 __label__bűnözés 0.0550153 __label__gazdasági@@bűnözés 0.0433758 __label__adóellenőrzés 0.0408557 __label__adócsalás 0.0362301 __label__bűnüldözés 0.028446 __label__adó 0.0229874 __label__person__pallag@@lászló 0.0132328 __label__okirathamisítás 0.0113418 $$$ __label__bűnözés __label__korrupció __label__rendőrség geography__magyarország person__pelikán@@lászló genre__cikk genre__címlapsztori author__dobszay@@jános year__1999 $$$ A Pelikán-botrány, Szürke karát $$$ A Pelikán-botrány Szürke karát Az adórendőrség élére január 1-jével kinevezett Pelikán László is vásárolt a Teve utcai rendőrségi központban alkalmi árusok által megvételre kínált - feltehetően csempészett - aranyból. Az adóhatóság főnyomozója annak ellenére élvezi Simicska Lajos APEH-elnök bizalmát, hogy ez idáig az sem tisztázódott megnyugtatóan, milyen kapcsolatban állt Pelikán és felesége Úri község 85 milliós áfacsalással gyanúsított volt polgármesterével. „Számomra kétféle ember létezik: aki a törvény oldalán áll, meg aki a másikon. Előfordult már, hogy egyik-másik kollégámat megkísértették; volt, aki nem tudott nemet mondani. Attól kezdve az illető nem velünk, hanem velünk szemben közlekedett” - nyilatkozta 1993 októberében Pelikán László alezredes, közvetlenül azután, hogy Boross Péter akkori belügyminisztertől átvette a legkiválóbb rendőrtisztek munkájának elismerésére szolgáló, aranyból készült dísztőrt. Hogy innen datálódik-e a Pest Megyei Rendőr-főkapitányság (PMRFK) egykori gazdaságvédelmi vezetőjéből az országos főkapitányságon tett kitérő után ez év január 1-jével az adóhivatal bűnügyi főnökévé előlépett Pelikán László aranytárgyakhoz való vonzódása, nem tudni. Azt viszont maga az érintett is elismerte, az utóbbi években vásárolt aranyból készült ajándéktárgyakat, ékszereket, egyebek mellett a budapesti Teve utcai rendőrségi székházban azoktól a házaló kereskedőktől is, akiknek lebukása miatt a főadórendőrnek a múlt héten végül is tanúként kellett megjelennie a Vám- és Pénzügyőrség fővárosi nyomozó hivatalában. Persze feltehetően nem kellene kínos napokat átélnie a teljesen február 1-jén „beinduló” adórendőrség vezetőjének, ha nem részletre vásárolt volna aranyat azoktól az eladóktól, akik a Pest megyei rendőröknek is helyet adó épületbe szabályos engedéllyel jutottak be. (A belépésre jogosító papírt állítólag egy, a Budapesti Rendőr-főkapitányság állományába tartozó rendőrtiszt állította ki, bár az árusokat a Pest megyeiek emeletén kapcsolták le.) Minthogy azonban a rendkívül előnyös áron kínált s a vámosok feltevése szerint csempészetből származó portékákat kamatmentes részletre fizető 22 rendőrtiszt és rendőrségi alkalmazott nevét a két aranykereskedő hölgy akkurátusan fölvéste egy füzetbe, Pelikán László is azok közé került, akik nem titkolhatták el a tranzakció létrejöttét. Azt, hogy Pelikán László - aki úgy tudni, a legnagyobb vásárlók egyike volt - összesen mekkora értékben vett az elmondása szerint hol az épület aulájában más kereskedőkkel együtt, hol pedig irodáról irodára járó eladók által megvételre ajánlott, tisztázatlan eredetű ékszerekből, nem hozták nyilvánosságra. Az érintett a múlt heti, sietősen összehívott sajtótájékoztatón nem volt hajlandó válaszolni az összegeket firtató kérdésekre, mondván, ez a személyiségi jogait érintő terület. Így nem is cáfolta a TV3 azon értesülését, amely szerint a vásárlások értéke elérte a 630 ezer forintot. Ahhoz képest, hogy rendőrtisztként Pelikán László néhány éve még úgy nyilatkozott, rendkívül fontosnak tartja, hogy egy gazdaságvédelemmel foglalkozó nyomozó felkészült legyen, „mert a kínaiakkal csak kínaiul lehet beszélni; az ide kerülő gyanúsítottakkal is csak akkor tudok szót érteni, ha értem a gazdasági élet manipulációit”, az okleveles könyvvizsgálói és adó-tanácsadói képesítéssel is rendelkező adórendőrség-vezető feltűnően „adta a naivat”. Az Adó- és Pénzügyi Ellenőrzési Hivatal (APEH) épületében újságírókkal találkozva nem „tudta” például, hogy kifizette-e már a tartozásait, hogy a készpénzzel vásárló rendőrkollégái kaptak-e számlát, illetve hogy volt-e a Törökországból származó ékszereken magyar „honosítást” igazoló fémjel. Nem tudott arról sem - mondta a főrendőr -, hogy létezne egy kormányrendelet a házaló kereskedelemről, amely tételesen tiltja nemesfémek, ékszerek üzlethelyiségen kívüli forgalmazását. Egy dologban volt csak biztos: a vett arany nincs a birtokában, azt már elajándékozta. Ennek akkor lehet jelentősége, ha az egyelőre folyamatban lévő vizsgálat később azt derítené ki, a vevőknek tudomásuk lehetett arról, hogy feketeárut vesznek, így ha azt továbbadják, akkor maguk is vámorgazdaságot követnek el, ráadásul az arany tárgyi bizonyítékként lefoglalható lenne. Feltehetően ez a magyarázata, hogy - legalábbis a vámosoktól kiszivárgott értesülések szerint - a többi kihallgatott tanú is azt mondta, már elajándékozta vagy „elvesztette” a zsarupalotában vett aranyat. Akár jóhiszemű volt Pelikán László, akár csak annak akar látszani, Sándor István, a Vám- és Pénzügyőrség fővárosi nyomozó hivatalának parancsnoka a múlt héten már nyilvánosan is megkockáztatta azt a laikusokban is óhatatlanul felmerülő megállapítást: egyfajta alkalmatlansági bizonyítványt állít ki magáról az a rendőrtiszt, akiben többéves nyomozói múlt után sem vetődik fel, hogy ha magánszemélyek a kereskedelmi árnál olcsóbban kínálnak aranyat eladásra, ráadásul számla nélkül, akkor az nagy valószínűséggel csempészett vagy lopott áru. Pelikán ezzel szemben azt mondta, ő hasonló árfolyamon már üzletben is vásárolt aranyat - hogy mikor és hol, azt nem közölte -, nyugtát pedig azért nem kért, mert akkor még nem volt adóellenőr. Pelikán László, mint mondta, nem érzékeli, hogy a „szakmai baki” miatt esetleg megingott volna a bizalom iránta. A HVG kérdésére válaszolva legalábbis azt válaszolta, „föl sem merült, hogy felajánljam a lemondásomat”. Ettől a megingástól az is visszatartotta, hogy amikor Simicska Lajos APEH-elnökkel átbeszélte a dolgot, főnöke azt mondta neki: amíg a bűnösségét jogerős ítélet nem állapítja meg, nem lát okot a leváltására. Az APEH-elnöki „kegyelem” azonban, úgy tűnik, egy másik futó ügyre is vonatkozik. Nyilvánosan legalábbis nem tisztázódott még, mire alapozta Pelikán László azt az utóbb tévesnek bizonyult nyilatkozatát, amelyet az MTV Kriminális című műsorának január 5-ei adásában tett. Szavai szerint a PMRFK 1997 augusztusától kezdve „a fél világban” kereste Nagy Józsefet, Úri község volt polgármesterét, aki egy fiktív ingatlaneladási ügylet kapcsán 85 millió forintos áfacsalás gyanújába keveredett (lásd keretes írásunkat). A Kriminális nyomán kiderült, hogy a nemzetközi elfogatóparancsot ki sem adták. (Bár Orbán Péter országos rendőrfőkapitány a műsort követően vizsgálatot rendelt el, azt a mulasztások megállapításán túl semmilyen felelősségre vonás nem követte, mondván, az „elkövetők” egyike sem dolgozik már a PMRFK-n.) Pelikán mind a Kriminálisban, mind a múlt heti tájékoztatón elismerte, jól ismeri Nagy Józsefet, aki őt az interjúban a barátjának és tanácsadójának nevezte. Megerősítette azt is, hogy családi ismerősként többször is találkoztak - legutoljára 1997 júniusában, még a Nagy elleni nyomozás elrendelése előtt a Kanári-szigeteken -, de a tanácsadás az elmondása szerint pusztán a jogkövető magatartásra való buzdításból állt. Hogy milyen szerep jutott ebben a feleségnek, nem tudni, Pelikán László ugyanis nem reagált az expolgármester ama állítására, hogy Pelikán nem csak a saját segítségét ajánlotta fel, de ugyanezt megtette az okleveles könyvszakértői képesítéssel rendelkező felesége nevében is. Bár a feleség, Lami Mária szakmai pályafutása és Pelikán László rendőrtiszti életútja a Nagy-ügyet kivéve, úgy tűnik, nem sokszor keresztezte egymást, egy közös pont mégis fellelhető: a nevezetes Technomark-ügy (HVG, 1990. július 27., 1992. április 25.). Lami Mária 1991-ben az APEH Pest Megyei Igazgatóságán volt osztályvezető, s az ő részlegéhez érkezett be az a feljelentőlevél, amelynek nyomán megkezdődött az akkoriban még az ország egyik legeredményesebb vállalkozásának számító budaörsi Technomark Rt. adóellenőrzése, ami aztán büntetőeljáráshoz vezetett. A hivatal egy meglehetősen gyors - és mint utóbb kiderült, nem igazán alapos - vizsgálat után az ügyet átadta a PMRFK-nak, amit a későbbi sajtóhíradások azzal magyaráztak, hogy Pelikán László volt a vizsgálati osztály helyettes vezetője, s ő egy másik ügyben korábban már eredménytelenül nyomozott Tóth Tibor, a Technomark Rt. irányítója ellen. A különösen nagy értékre elkövetett adócsalás gyanújával indult eljárás éveken át számos szakmai sikert hozott Pelikánnak, aki előadásokon és interjúkban számolt be a szenzációs gazdaságvédelmi leleplezésről. Az ügy azonban az idő előrehaladtával gyakorlatilag kipukkadt: 1995-ben a parlamentben a kisgazda Homoki János és az MDF-es Demeter Ervin interpellációban sürgette annak mielőbbi lezárását, amire a Fővárosi Bíróság 1997-ben végül is úgy tett pontot, hogy a büntetőeljárást megszüntette. Az ítélet megállapította, hogy 1990-ben a cég jogosan vett igénybe kedvezményeket, az azt megelőző időszakban elkövetett adócsalás pedig olyan alacsony büntetési tétellel sújtható, amelyre a közkegyelem gyakorlásáról szóló 1990-es törvény alapján érvényes az amnesztia (HVG, 1997. november 1.). A feleség, az adóhivataltól megvált Lami Mária - aki 1993-ban három Lami-családtaggal közösen megalapította a Lami Könyvvizsgáló, Adótanácsadó és Könyvelő Kft.-t - a Nagy-ügyön kívül mostanában más összefüggésben is hallhatja a nevét: ő volt ugyanis 1993. május 27-étől öt éven át a Realbank Rt. könyvvizsgálója. Az idén januárban felszámolásra ítélt pénzintézet végül is az Állami Pénz- és Tőkepiaci Felügyelet (ÁPTF) nyomására vált meg tőle, s a bank tavaly őszi közgyűlésére már egy nemzetközi könyvvizsgáló cég hitelesítette a kimutatásokat. Az ÁPTF ugyanakkor etikai eljárást is indított a Magyar Könyvvizsgálói Kamaránál Lami Mária ellen (az okot nem tették közzé), ami két hónappal később azért akadt el, mert a Realbank a vizsgálat lefolytatásához szükséges információk kiadását - banktitokra hivatkozva - megtagadta. DOBSZAY JÁNOS
__label__sport 0.749097 __label__építészet 0.692652 __label__kultúra 0.50001 __label__történelem 0.314061 __label__labdarúgás 0.191943 __label__ingatlan 0.033096 __label__városépítészet 0.0113418 __label__műemlékvédelem 0.0042088 __label__szobrászat 0.00371725 __label__világkiállítás 0.00338661 $$$ __label__geography__magyarország 0.999593 __label__sport 0.863402 __label__történelem 0.651365 __label__építészet 0.600198 __label__labdarúgás 0.125933 __label__kultúra 0.125933 __label__ingatlan 0.0267693 __label__geography__budapest 0.0113418 __label__műemlékvédelem 0.00807199 __label__műemlék 0.00649827 $$$ __label__építészet __label__kultúra __label__sport geography__budapest geography__magyarország organization__puskás@@ferenc@@stadion genre__cikk author__vajna@@tamás year__2011 $$$ Stadiondilemmák, Mit arénáznak? $$$ Stadiondilemmák Mit arénáznak? Bár egyre valószínűbb, hogy elbontják az egykor szebb napokat látott Puskás Ferenc Stadiont (leánykori nevén: Népstadiont), számos szakmai érv és nemzetközi példa szólna a megőrizve felújítás mellett. nem vonultak fel a munkagépek a budapesti Puskás Ferenc Stadion eldózerolására, bár az előzetes hírek októberre ígérték a bontás kezdetét. Az objektum kapuit viszont már lelakatolták, a pályákat használó atlétákat pedig más tréningtelepekre irányította a Nemzeti Sportközpontok élére az idén kinevezett Vígh László kormánybiztos. Kérdésünkre a kormánybiztos csak annyit árult el, hogy még „folynak az egyeztetések”. Szakberkekben többféle forgatókönyvről is tudni vélnek. A legkülönösebb elképzeléssel eddig a Magyar Labdarúgó-szövetség élén álló Csányi Sándor bankelnök rukkolt elő, amikor egy idén nyári televíziós beszélgetésben meglebegtette: a mostani karakteres épületet megtartanák ugyan – már csak azért is, mert az 1953. augusztus 20-án átadott komplexum helyi védettség alatt áll –, de beleépítenének egy új fociarénát. Az ötletet azonban értesüléseink szerint jegelik, talán mert egy legendás fővárosi sportépítményt már sikerült hasonló öszvér megoldással agyonvágni. A Kincsem Park 1925-ben átadott patinás galopptribünjét ugyanis a közvetlenül elé, francia típusterv alapján felhúzott lelátó megfosztja bármiféle utóhasznosítás lehetőségétől. A most legvalószínűbb, elbontással számoló forgatókönyv szerint a fénykorában 104 ezer drukkernek is ülő-, illetve állóhelyet biztosító, 2002-ig Népstadionnak nevezett komplexum helyett két kisebb, modern fociszentély épülne – az egyik Debrecenben, a másik az Üllői úti ferencvárosi helyén. E megoldás hívei arra is hivatkoznak, hogy a dózerpolitika egyébként Nyugaton sem ismeretlen. Olyannyira nem, hogy a labdarúgás egyik szentélyének számító, gyarmati stílusban felépült, ikertornyairól ismert londoni Wembley-t például – 80 évvel felavatása után – 2003-ban elbontották, és a helyére Sir Norman Foster brit sztárépítész tervezett ultramodern, elhúzható tetejű futballpalotát. A csatorna túloldalán azzal sikerült meggyőzni a bontás ellen ágálókat, hogy a stadion korszerűtlen, és építészetileg sem képvisel akkora értéket, hogy megérje modernizálni, műemlék pálya úgyis akad elég Albionban, a végül 2006-ban átadott új pálya pedig nemcsak nagyobb, de idővel még emblematikusabb lesz. Meglehet, mindenesetre az elbontás és az építkezés költségei 300 milliárd forintnak megfelelő angol fontba fájtak. A megőrizve megújítás szellemében megmentették ugyanakkor a Harmadik Birodalom egyik ikonikus épületét, az 1936-os világjátékokra átadott, a nemzetiszocialista építészet minden ismérvét magán viselő, 110 ezres berlini olimpiai stadiont. A világháborút néhány géppuskasorozattal átvészelő, a hidegháború időszakában a nyugat-berlini fociéletet szolgáló arénát a 2006-os futballvébére készülve sokan el szerették volna törölni a föld színéről, ám az építészszakma nyomásának engedve végül csak átépítették. A stadion pazar tetőszerkezetet és 74 ezer ülőhelyes nézőteret kapott, miközben megtartotta eredeti formáját – mindezt az új Wembley-hez képest aprópénzért, potom 58 milliárd forintnak megfelelő euróért. Még olcsóbban, alig pár milliárdból jöttek ki Helsinkiben a berlini után két évvel épített, 40 ezer férőhelyével ma már szerénynek mondható olimpiai stadion 2004-es renoválásakor. Igaz, az építmény a skandináv visszafogottság jegyében nem kapott monumentális tetőt, csupán a nézőtér egy részét és a VIP-páholyokat fedték le. Nemcsak ez utóbbi példák miatt látszik a magyar stadionmentő tervek szakmailag leginkább aládúcolt változatának a rekonstrukcióval egybekötött „ráépítést” preferáló. (Még akkor is, ha az előzetes kalkulációk szerint hazai viszonyok között ez is százmilliárd körüli összegbe kerülne, akárcsak egy új építése.) Ez a forgatókönyv ugyanis a 2006-ban a sportkormányzat és a labdarúgó-szövetség által egy Európa-bajnokság (Eb) esetleges megrendezésének apropóján – a „Puskás Ferenc Stadion és Létesítményei”-re – kiírt ötletpályázatra alapozna. Az akkori tervek szinte mindegyike „a karakteres pilonsor megtartásával, a rossz és valóban életveszélyes állapotban lévő nézőtéri karéjok elbontásával és újraépítésével, valamint a lelátó javának lefedésével operált” – magyarázza a HVG-nek Csizmár Gyula Ybl-díjas építész, akinek akkori pályaművét megvétellel díjazták a tenderen. Az 1998-as atlétikai Eb előtti renoválási munkálatokat is irányító szakember szerint ugyanis csak a nézőtér szerkezetével van gond, a Népstadion főépítésze, a névjegyét a repülőgépet formázó ferihegyi 1-es utasterminállal 1950-ben letevő Dávid Károly és társai (Borosnyay Pál, Harmos Zoltán, illetve Fecskés Tibor) kiváló munkát végeztek. Egy többfunkciós sportaréna építését már az 1910-es évektől dédelgette a főváros, gyakorlati megvalósítása azonban csak a második világháború után három évvel kezdődött. „A félelmetes gyorsasággal kiépülő diktatúra azonnal védőszárnyai alá vette a Népstadiont, mint a béke, a monumentalitás és a társadalmi egyenlőség szimbólumát, és felépítését kiemelt beruházásként kezelte” – olvasható Zeidler Miklós A Nemzeti Stadiontól a Népstadionig című, négy évtizednyi ötlet- és tervparádét szemléző, 1998-as kismonográfiájában. Miközben az 1948 júliusában nagy csinnadrattával megtartott építkezésnyitó ünnepségen Tildy Zoltán köztársasági elnök már elvégezte az első kapavágást, a kubikusokat irányító mérnökök még azt sem tudták, hogy voltaképpen mennyi földet kellene kitermelniük. A tervezésre kijelölt – akkor már több nemzetközi stadionpályázaton is díjazott – Dávid Károlynak tudniillik politikai nyomásra még újabb és újabb, egyre grandiózusabb rajzokat kellett készítenie. Az ország vezetői ugyanis a 60, majd 70 ezres befogadóképességűre tervezett stadion helyett legalább 100 ezrest akartak. Tervek és – mások mellett idősebb Janáky Istvántól megrendelt – ellentervek kereszttüzében végül politikai és építészeti szempontból is emblematikus épület készült, Dávid erőfeszítéseit pedig egy év múlva Kossuth-díjjal igazolták vissza. Az is igaz, hogy gyakran szinte improvizálva kellett megoldani a menet közben fellépő problémákat. A helyszínen gyártott vasbeton elemekből álló pilonoknak például a silány alapanyagok, illetve a rohamtempó okozta balesetveszély miatt többször újra neki kellett állni. Csak így tudta „megmenteni” az építészeti modernizmus stílusában megálmodott, áttört rács szerkezetű, 30 méter magas falakat a szerkezeti tervezést vezető – és az áttervezés miatt szabotázsváddal fel is jelentett – mérnök, Gilyén Jenő. De az építészek akkor is szükségből kovácsoltak erényt, amikor a játékteret lesüllyesztették. A gyep így olyannyira közel került a talajvíz szintjéhez, hogy locsolása csak a legvadabb kánikulák idején vált szükségessé, a homokos aljzatnak és a gondosan kiszámolt vízelvezetésnek köszönhetően ugyanakkor tartós esőzés esetén sem vált mocsárrá. A szocialista realizmus stílusjegyeit pedig hiába kérték utólag számon a tervezőkön az állampárt korifeusai. Az új irányt ugyanis csak a végfázisban, 1951 őszén hirdette meg a pártkongresszus, miután 1951 tavaszán az úgynevezett építészvita keretében a párt főideológusa, Révai József a klasszicizáló, realista ábrázolásra törekvő, szovjet típusú reprezentatív stílust jelölte meg követendő irány(zat)ként – tudható meg a már idézett Zeidler-monográfiából. Így aztán már csak a stadionkaréj mellett hangsúlytalan öltözőtorony készülhetett el ebben a stílben. Illetve a stadionhoz vezető, a Magyar Ifjúság Útjának elkeresztelt „dromosz”, amelyen 16 – sportjelenetet, éneklő, népitáncoló fiatalokat, gránátvető katonákat és mezőgazdasági brigádokat ábrázoló – szobrot állítottak fel. Csizmár szerint – ma már – nyilvánvaló fricska, hogy a másfélszeres életnagyságú figurákat a szobrász Pátzay Pál javaslatára családi ház magasságú téglatestek tövébe tették, kiemelve a letisztult modernizmus és a giccses szocreál ellentétét. VAJNA TAMÁS
__label__oktatás 0.239359 __label__munkaerőpiac 0.000742181 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__oktatás 0.731069 __label__infláció 0.00371725 __label__person__mellár@@tamás 0.00248262 __label__rendezvényszervezés 0.000636334 __label__külpolitika 1e-05 __label__geography__európai@@unió 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__oktatás geography__magyarország genre__mellékletcímlap year__2005 $$$ MELLÉKLET OKTATÁSRÓL ÉS GAZDASÁGRÓL, Osztóképző $$$ MELLÉKLET OKTATÁSRÓL ÉS GAZDASÁGRÓL Osztóképző mc0533.pdf