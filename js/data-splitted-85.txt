__label__oktatás 0.0408557 __label__középiskola 0.00691384 __label__szállodaipar 0.00182021 __label__közoktatás 0.00104223 __label__történelem 1e-05 __label__társadalom 1e-05 __label__pénzügy 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 1.00001 __label__geography__ausztria 0.0140736 __label__szállodaipar 0.00832578 __label__oktatás 0.00556492 __label__középiskola 0.00408014 __label__külföldi@@munkavállalás 0.00395541 __label__geography__egyiptom 0.00125484 __label__idegenforgalom 0.000839589 __label__katasztrófa 0.000482855 __label__geography__ukrajna 0.000355992 $$$ __label__egyetem __label__felsőoktatás __label__középiskola __label__közoktatás __label__oktatás geography__magyarország genre__grafikon genre__keretes year__2013 $$$ A külföldi továbbtanulást tervező 9-11. osztályos gimnazisták országválasztása, 2013 $$$ A külföldi továbbtanulást tervező 9-11. osztályos gimnazisták országválasztása, 2013 13300663.pdf
__label__bűnözés 0.977724 __label__gazdasági@@bűnözés 0.939923 __label__befektetés 0.294225 __label__ingatlan 0.281416 __label__csalás 0.061886 __label__szervezett@@bűnözés 0.0503406 __label__korrupció 0.0169249 __label__földtulajdon 0.0109969 __label__szövetkezet 0.00758724 __label__ingatlanpiac 0.00691384 $$$ __label__geography__magyarország 1.00001 __label__bűnözés 0.993522 __label__gazdasági@@bűnözés 0.986373 __label__ingatlan 0.831153 __label__befektetés 0.737168 __label__szervezett@@bűnözés 0.27514 __label__korrupció 0.0534133 __label__csalás 0.0518555 __label__organization__vertical-invest 0.0396488 __label__geography__budapest 0.0384762 $$$ __label__bűnözés __label__gazdasági@@bűnözés __label__ingatlanpiac __label__szövetkezet geography__magyarország genre__cikk year__2008 $$$ ÍTÉLETEK INGATLANSZÖVETKEZETI ÜGYEKBEN, Csaló látszat $$$ ÍTÉLETEK INGATLANSZÖVETKEZETI ÜGYEKBEN Csaló látszat FBI-informátor vádlott, az Esti Hírlap újraindítására fordított százmilliók, a strómanokat háttérből irányító maffiózók – az ingatlanszövetkezeti perekben kalandregénybe illő történeteket kell értékelnie a bíróságnak. Várhatóan jövő héten hirdet első fokon ítéletet a Fővárosi Bíróság (FB) a bebukott ingatlanszövetkezetek egyik legérdekesebbike, a Vertical Invest vezetőinek büntetőperében, míg a hasonszőrű Duna Profit és K-P-H-M vádlottai már a másodfokú eljárás elé néznek. Az ingatlanszövetkezetek 2001–2003-ban élték virágkorukat, a banki kamatok két-háromszorosát ígérve hozamként a lépre csalt befektetőknek. Mikó Gergely tanácselnöknek – aki különben a II–III. kerületi bíróság vezetője – arról is állást kell foglalnia, vajon a befektetőiket hasonló módszerrel megkopasztó ingatlanszövetkezetek egymástól függetlenül működtek-e, azok vezetésével, akik a nevüket is adták a vállalkozásokhoz, vagy nagyobb hatalmú szereplők mozgatták a háttérből több szervezet szálait – és zsebelték be a kicsalt milliárdokat. Egyelőre az első variáció tekinthető „hivatalosnak”. A Vas Megyei Bíróság tavaly szeptember 26-án kihirdetett Duna profitos ítéletében kategorikusan elvetette azt a lehetőséget, hogy ismeretlenek fenyegették és irányították volna a vádlottakat. Egy másik ügyben a Fővárosi Főügyészség is kizárta a szövetkezetek közti összefonódást. Pedig a Vertical Invest-ügy harmadrendű vádlottja, Klivinyi Zoltán több vallomásában is beszélt az olajbűnözés kapcsán ismertté vált „főnökökről”, az Energol-ügyben megvádolt Dévényi Tamást meg is nevezte. Részben ugyanazon személyeket említve erősítette meg az összefonódás-verziót a HVG újságíróinak egy másik, egyelőre névtelenséget kérő szövetkezeti vezető is, aki nem jogerős börtönbüntetését tölti, s a fegyintézetben adott nyilatkozatot. Klivinyi eddigi élettörténete meglehetősen kalandos. A budapesti labdarúgás és diszkók világában egyaránt ismertté vált, élt Kanadában és az USA-ban, de a legnagyobb közfigyelmet a Penthouse szexlap megjelentetésével és az Esti Hírlap újraindításával, valamint óbudai balliberális politikai kapcsolataival váltotta ki (HVG, 2003. augusztus 16.). Ennél is meglepőbb, amit a bíróságon állított személyi körülményeiről: havi jövedelme mintegy 2 ezer dollár, és „az amerikai kormánynak dolgozik”. Ezt egy ügyészségi vallomásában azzal toldotta meg, hogy az USA bűnüldöző szervezetét, az FBI-t segíti, vagyis személyében a magyar ügyészség egy amerikai szövetségi informátort vádolt meg. Állítását közvetve amerikai tanúkkal is alátámasztotta. A vádirat némi leegyszerűsítéssel úgy foglalható össze, hogy a szövetkezetek irreális, 16–20, majd 23 százalékos éves hozamok ígéretével – ekkoriban magánszemélyek egyéves lekötésre bankbetéteik után csak 6–6,5 százalék kamatra számíthattak – befektetőket toboroztak. A meghirdetett beruházásokból, például egy XII. kerületi luxusszálloda építéséből vagy a megálmodott pesti lakóparkból viszont semmi nem lett. Az ügyészség az eltűnt több mint 1 milliárd forint miatt Klivinyit tőkebefektetési csalással és – kisebb összegre – hűtlen kezeléssel vádolja. Hasonló tényállás alapján a Duna Profit működéséhez nevüket adó vezetők egy részét már „megmérték” Szombathelyen. Miután az ötletgazda meghalt, a legsúlyosabb ítéletet, hét év nyolc hónapot a 2002 októberétől két éven át elnöklő Némethy Andrásra rótták ki, de a csupán négy-négy hónapon át igazgató Pákh László és Kelemen Tibor is egyaránt hat év öt hónapot kapott. Utóbbiak, már a tárgyalási szakban, hiába hivatkoztak arra, hogy a vállalkozást ténylegesen a vádiratban nem is szereplő, a HVG információi szerint jelenleg külföldön élő Vass Lajos és köre irányította, aki őket életveszélyes fenyegetésekkel kényszerítette szinte bábszerepre. Ezt a bíróság csupán időhúzó taktikának minősítette. A Klivinyi köréhez sorolt Némethy jelenleg szökésben van, a sokak szerint egyszerű „lúzer” Kelemenék viszont előzetesbe kerültek. Csakhogy most Klivinyi is Vasst és néhány társát emlegeti, a legnagyobb hatalmú szereplő pedig szerinte az a „Kiós Tomi” becenevű karatemester, Dévényi Tamás volt, akit már az Aranykéz utcában tíz éve felrobbantott Boros József Károly is az alvilág egyik legbefolyásosabb figurájaként emlegetett, s öccsén keresztül kapcsolatban állt Aubéli Ottó birkózó olimpikonnal, aki a pekingi olimpián is szerepelt. Másrészt Klivinyi eljárást kezdeményezett a XI. kerületi rendőrség két nyomozójával és egy felsőbb vezetőjével szemben is, mondván, ők ugyanezen kör érdekében tevékenykedtek. Felmerül az ügyben egy sikkasztás miatt évek óta eljárás alatt álló, egykori óbudai szocialista politikus, Pánczél Ferenc neve is, mint jó üzleteket hozó közvetítőé. Őt politikai háttere dacára Dévényi egyik embere megverte, és megfenyegette, hogy megöli. Az eddig eljáró hatóságok nem tudtak és talán nem is akartak választ adni arra a kérdésre – nem is lett formálisan egyik per tárgya sem –, hogy mi lett a Duna Profit és a Vertical Invest befektetőitől kicsalt milliárdok sorsa. Azt már a szombathelyi ítélet felvázolta, miként vetettek meg irreálisan túlértékelt ingatlanokat már a működés első hónapjaiban a Duna Profittal – például a bajai olajos vállalkozó Lengyel József érdekeltsége, a Dán Petrol Kft. a 2001. július 25-én 64 millió forintért megvásárolt telkeket öt nappal később 224 millióért sózta rá az ingatlanszövetkezetre. Lengyel ezután a Duna Profit elnöke lett, most pedig első fokon négy évet kapott. Klivinyi részletesen kitér erre is, szerinte például a Vertical Invest 130 milliós induló vagyona éppúgy a Duna Profittól átáramoltatott pénzekből származik, mint a Dévényi Tamás által az A1 Fitness vállalkozásba fektetett összegek. Az A1 Fitness tartozásai miatt különben Dévényiék „tettlegesen” léptek fel, ezért önbíráskodás miatt eljárás is indult, „Kiós Tomi” előzetes letartóztatásba került. Részben éppen ingatlanszövetkezetek hirdetésein keresztül az Esti Hírlaphoz is rengeteg pénz folyt át, az újjáélesztett bulvárlap költségeit szintén jórészt az ingatlanszövetkezetek befektetői finanszírozták a Profit Credit Kft.-n keresztül – természetesen anélkül, hogy erről tudtak volna. A különböző elnevezésű, de hasonló profilú csalárd vállalkozások közti kapcsolatot jól mutatja, hogy a K-P-H-M-nél tartott házkutatáskor a Duna Profit és a Vertical Invest iratai kerültek elő. A három társaság együttesen mintegy 7 milliárd forinttal rövidítette meg befektetőit. Az ingatlanszövetkezeti akták további sorsa is figyelemre méltó, azokat egy betörés során a XI. kerületi rendőrkapitányságról lopták el. Az ezzel kapcsolatos nyomozás eredmény nélkül zárult le. Egyelőre az ingatlanszövetkezetes ügy látszata az, hogy a jelentéktelenebb szerepet játszó strómanok némelyike elrettentően súlyos büntetést kapott, míg a valódi irányítók és haszonélvezők érinthetetlenek. Kérdés, Mikó Gergely hogyan értékeli majd Klivinyi feltáró jellegű információit, érdemi eljárások indulnak-e vallomása alapján, vagy Kulcsár Attilához (lásd cikkünket a 109. oldalon) hasonlóan rá is fegyőrök várnak az ítélethirdetéskor. (További részletek olvashatók a hvg.hu-n.)
__label__adó 1.00001 __label__autópiac 0.991163 __label__használtautó-kereskedelem 0.771854 __label__vám 0.414909 __label__autóimport 0.399822 __label__kereskedelem 0.384922 __label__adócsalás 0.245095 __label__adóbevallás 0.168867 __label__jövedelemadó 0.136618 __label__forgalmi@@adó 0.122533 $$$ __label__adó 1.00001 __label__geography__magyarország 1.00001 __label__autópiac 0.991948 __label__használtautó-kereskedelem 0.803184 __label__kereskedelem 0.644235 __label__adóellenőrzés 0.422515 __label__vám 0.370235 __label__autóimport 0.152042 __label__adócsalás 0.144159 __label__adókedvezmény 0.112805 $$$ __label__adó __label__autópiac geography__magyarország genre__cikk author__gyenis@@ágnes year__2007 $$$ REGISZTRÁCIÓSADÓ-VISSZATÉRÍTÉS, Fékezett habzás $$$ REGISZTRÁCIÓSADÓ-VISSZATÉRÍTÉS Fékezett habzás Nincsenek meg a számlák, vagy nem elég részletesek, a kereskedő pedig felszívódott - számos oka lehet annak, hogy több tízezer érintett esetleg hiába fut a neki visszajáró regisztrációs adó után. Eddig csupán 8 ezer autós kérte a Vám- és Pénzügyőrség Országos Parancsnokságától (VPOP) a neki visszajáró regisztrációs adót abból a több mint 70 ezerből, aki erre február 15-e óta jogosult. Az érintettek annak ellenére sem rohanták meg a vámhivatalokat, hogy átlagosan 150-200 ezer, extrém esetekben akár 1 millió forint is visszajár nekik - tájékoztatta a HVG-t Sipos Jenő őrnagy, a VPOP szóvivője, aki amúgy nem bánja, hogy nincs tumultus. Az Európai Bíróság tavaly októberi ítélete szerint Magyarország a 2004. május 1-jei uniós csatlakozástól kezdve 2005 végéig túladóztatta a közösségből behozott használt autókat, és emiatt az uniós jogba ütköző sarcot vissza kell fizetni. A korábbi fogyasztásit felváltó regisztrációs adó 2004. februári bevezetésekor ugyanis a magyar törvényalkotók nem vették figyelembe a használt importautók és motorkerékpárok korát, pontosabban az ettől függő értékcsökkenést. Így egyrészt a valós értékükhöz képest aránytalanul magas közterhet kellett leróni utánuk, másrészt hátrányba kerültek a belföldön kapható hasonló, éltes járművekkel szemben. A regisztrációs adó részleges visszatérítéséről szóló, február közepén hatályba lépett törvény viszont utólag az inkriminált időszakban behozott használt autókat is avultatja, függetlenül attól, hogy az unióból vagy máshonnan szerezték-e be azokat. Az avulási táblázat szerint például az adófizetéskor egyéves autó adója 20 százalékkal, a nyolcévesé viszont már 62 százalékkal csökkenthető. (A regisztrációs adó kivetésekor egyébként nem lehetett 1996-osnál régebbi autót behozni az országba.) Az ügyfelek fél évig igényelhetik vissza az adót, vagyis a VPOP honlapjáról letölthető kérelmet legkésőbb augusztus 15-éig kell postázniuk az illetékes vámhivatalnak. Utóbbi kilencven nap alatt dönt a kérelemről, s ha elfogadja azt, harminc napon belül fizet. A jogtalanul beszedett regisztrációs adót alapesetben az kaphatja vissza, aki befizette, s ezt a megfelelő okmányokkal bizonyítani is tudja. Utóbbi viszonylag egyszerű, ha valaki saját magának hozott be külföldről autót, mert ahhoz, hogy rendszámot kapjon, az adót is le kellett rónia. Az adó megfizetését egyébként a VPOP is ellenőrizheti, hiszen erről annak idején igazolást adott ki az ügyfélnek, s azon szerepelnek az autó fő azonosító adatai (például a gyártmány, a motorszám, az alvázszám). Mintegy 30 ezer külföldi használt autót azonban kereskedők hoztak be az országba. A regisztrációs adóról szóló kódex szerint ilyenkor a kereskedőknek kell az adót megfizetniük (ezután kaphat a járgány rendszámot), miközben az autó vagy motor első belföldi tulajdonosa a vevő lesz. A kereskedők általában továbbhárították az adót az ügyfeleikre, akik most szintén visszaigényelhetik a jogtalanul kivetett részt. Csakhogy a kereskedőktől vásárolt járművek regisztrációs adója kizárólag akkor jár részben vissza, ha a vevő a számlával vagy más számviteli bizonylattal (adásvételi szerződéssel) igazolja, hogy a vételárnak része volt a regisztrációs közteher, sőt csatolnia kell az adó befizetését bizonyító pénztárbevételi bizonylatot, csekket vagy bankszámlakivonatot, illetve banki átutalási nyomtatványt is. A kereskedők többsége azonban - akik 2004-ben és 2005-ben aligha sejthették, hogy a regisztrációs adó egy része majdan visszakérhető lesz - nem részletezte a számlát. A VPOP bemondásra viszont nem hiszi el, hogy az ügyfél kifizette a közterhet. Ilyenkor - mondják a vámosok - a kereskedő sztornózhatja a régi, olykor hároméves számlát, és kiállíthat helyette egy újat, feltéve, hogy az adott kereskedő létezik még. Jóllehet a korábbi számlák kijavítását a jogszabályok lehetővé teszik (önrevíziót például öt évre visszamenőleg kérhetnek az adózók), a könyvelők egy része ódzkodik a dologtól, attól tartva, hogy az adóhivatal beleköt majd a dologba. Az Adó- és Pénzügyi Ellenőrzési Hivatal a HVG kérdésére azonban jelezte: a számlakorrekció törvényes eljárás. Hogy mi a megoldás, az valószínűleg a bíróságon dől majd el, hiszen az ügyfelek - ha nem kapják meg a VPOP által igényelt számlát - nem tehetnek mást, mint hogy pert indítanak. A kavalkádot előre megjósoló Magyar Gépjármű-kereskedők Országos Egyesülete még a regisztrációs adó részleges visszafizetését szabályozó törvény hatálybalépése előtt azt kérte a Pénzügyminisztériumtól: legyen elegendő egy kereskedői nyilatkozat a regisztrációs adó áthárításáról és az igazolások befizetéséről, ne kérjen a hatóság utólagos számviteli bizonylatokat - tájékoztatta a HVG-t Fojt Attila elnök. A tárca azonban nem értett egyet a felvetéssel, mondván, tiszta kereskedelmi ügyletek mögött tiszta bizonylatoknak kell lenniük. Kár visszatérítést kérniük azoknak a magánszemélyeknek, akik az uniós csatlakozástól 2005 végéig tartó időszakban egy másik magánszemélytől vettek használt autót. Ők ugyanis még akkor sem lennének jogosultak a visszaigénylésre, ha az adásvételi szerződés véletlenül tartalmazná, hogy az eladó megfizettette velük az adót. Ez közvetve derül ki a szóban forgó törvényből - magyarázta Sipos Jenő. E szerint a regisztrációs adó terhét csak az - jelesül az importáló kereskedő - háríthatta át valaki másra, akit a regisztrációs adóról szóló törvény arra kötelezett, hogy a közterhet már azelőtt befizesse, hogy az autót eladta volna. A regisztrációs adó léte alaposan megtépázta a külföldről behozott használt autók kereskedelmét. Az adó összege ugyanis folyamatosan nő: míg a 2004. februári induláskor - a jármű környezetvédelmi tulajdonságaitól függően - 90 ezer és 1,6 millió forint közötti összegre rúgott, 2005 elején már 126 ezer és 2,8 millió forint, most pedig 250 ezer és 9,6 millió forint közötti a tarifa (utóbbi a környezetet leginkább károsító, 3 ezer köbcentisnél nagyobb benzines és 3500 köbcentisnél nagyobb hengerűrtartalmú dízelautókra vonatkozik). A hibridhajtású - például elektromos árammal is üzemelő - járművek adótétele viszont egységesen mindössze 190 ezer forint. Nem csoda, hogy míg 2003-ban mintegy 73 ezer használt importautó érkezett, tavaly már csak 20 ezer, holott Magyarországon évente félmillió koros autó cserél gazdát, igaz, ebbe az is belejátszik, hogy az új autók egyre versenyképesebbek. A regisztrációs adó részleges visszatérítésén várhatóan 10 milliárd forint körüli összeget bukik a büdzsé. Ebből az adónemből egyébként (beleszámítva az új autókra kivetettet is) 2004-ben 57 milliárd, 2005-ben 68 milliárd, tavaly 88 milliárd forintot szedett be az állam, az idén pedig 78 milliárdot remél. GYENIS ÁGNES
__label__történelem 1.00001 __label__politika 0.063725 __label__1956 0.028446 __label__kitüntetés 0.0236995 __label__igazságtétel 0.0229874 __label__temetkezés 0.016413 __label__kultúra 0.016413 __label__állami@@szimbólumok 0.0120638 __label__sajtótörténet 0.0109969 __label__forradalom 0.00942259 $$$ __label__történelem 1.00001 __label__geography__magyarország 1.00001 __label__person__horthy@@miklós 0.0503406 __label__person__károlyi@@mihály 0.0460439 __label__person__petőfi@@sándor 0.0446909 __label__kitüntetés 0.0384762 __label__1956 0.0311538 __label__person__rákosi@@mátyás 0.0222962 __label__person__kádár@@jános 0.0209742 __label__person__arany@@jános 0.0185566 $$$ __label__történelem __label__tudomány geography__magyarország person__görgey@@artúr person__kosáry@@domokos genre__cikk author__murányi@@gábor year__2007 $$$ KOSÁRY DOMOKOS KÜZDELME GÖRGEYVEL, Ítéletidők $$$ KOSÁRY DOMOKOS KÜZDELME GÖRGEYVEL Ítéletidők Történésznek és kutatási „tárgyának” utóélete ritkán fonódik olyannyira egybe, mint a múlt héten elhunyt akadémiai elnöknek, Kosáry Domokosnak és az 1848-as szabadságharc tábornokának, Görgey Artúrnak. „Az árulás vádja ma már a múlté, Görgey Artúr alakja méltó helyére került: a nagy magyar katonák sorába...” E megállapítással csukta be 1936-ban egy több mint nyolcvan éve zajló „nemzeti per” aktáját Kosáry Domokos. A múlt héten, 95 esztendős korában elhunyt történész első, rögvest szakmai rangot teremtő kötetében az ifjú bölcsészdoktor túlzott óvatosságának tűnhetett csupán, amikor „a régi, sablonos felfogás kísértéséről” ejtett szót. Mint írta, az a „forradalmi pszichológia”, amely Kossuth Lajos és Görgey ellentétében „a jó és gonosz szellem küzdelmét” láttatja csupán, még maradványaiban is veszélyes lehet a köznapi gondolkodásra. Szakberkekben akkor már kétség sem fért ahhoz, hogy a temesvári nagy csatavesztés után Világosnál – az oroszok előtt – 1849 augusztusában kapituláló Görgey tábornok az adott körülmények között a legkisebb rosszat választotta. A korszak meghatározó historikusa, Szekfű Gyula a művelt nagyközönség számára (Hóman Bálinttal közösen) készített ötkötetes Magyar Története hamarosan vissza is igazolta tanítványa megállapításait. Ez idő tájt került sor Görgey hivatalos rehabilitációjára is: 1935 tavaszán a Prímás bástyán (a mai Tóth Árpád sétányon) Horthy Miklós kormányzó és Gömbös Gyula miniszterelnök felavatták „a Budát visszafoglaló hős tábornok” lovas szobrát. A 23 éves – az akkori törvények szerint még nem nagykorú, így a kiadójával való szerződését is kényszerűen apjával láttamoztató – Kosáry szelíd figyelmeztetése váteszi megjegyzésnek bizonyult: a múlt „végső lezárása” után egy évtizeddel minden korábbinál hevesebb vihar támadt Görgey körül. Pedig indulatokban és történelemhamisító állításokban már a szabadságharc leverése utáni évtizedek sem szűkölködtek. A tábornok árulásának vádja (és egyben a „haza hóhérjaként” való említése) nem mástól, mint Kossuth Lajostól eredt. Ő még a török emigrációba tartva azt érzékelte, hogy a bukás okait kereső küzdőtársak az ő felelősségét is firtatják, száműzetése első állomására, Vidinbe megérkezve – Kosáry megfogalmazása szerint – „drámai önigazolást s egyben Görgey-ellenes vádirat” lavináját indította útjára. Az „Angol és Frankhonban-i magyar követi és diplomáciai ügynökségeknek” címzett 1849. szeptember 12-ei vidini levélben elhelyezett aknák Görgey Artúr egyéni kegyelemben való részesítése, majd a szabadságharc 13 tábornokának aradi kivégzése után robbantak fel és évtizedekre hivatkozási alappá váltak a „nagy perben” megszólalók számára. A bűnbakképzés stációi pontosan nyomon követhetőek az ifjú Kosáry említett összefoglalójában. A szerző például külön fejezetet szentelt a megtorlás idején éveket aradi várfogságban töltő honvéd tábornok, Asbóth Lajos 1862-es emlékiratának, amelyben Görgey „szándékos hadászati hibák elkövetőjeként” s nem mellékesen Paszkevics cári tábornagytól „nyomorult alamizsnát elfogadóként” jelenik meg. A vidini levél mellett e memoár volt a fő forrása a Görgey-ellenes tábornak az 1920-as évekig, amíg fény nem derült arra, hogy Asbóth – az osztrák rendőrség fizetett besúgója – a kiegyezést megelőző szövevényes állambiztonsági játszmában kapott szerepet emlékiratával. „A Görgey-kérdés valójában a magyar politikai közgondolkodás története” – nyilatkozta a rendszerváltás után többször is Kosáry – hozzátéve, hogy őt leginkább az izgatja, „a magyar társadalom tudata mennyiben tudott és tud a múlt realitásaival szembenézni”. Felállított diagnózisa szerint igen kevéssé, s ezért Kossuth is felelős, hiszen „az árulási vádat az emigráció politikája kívánta meg. Ha a túlerő győzőtt, ennek ellenkezőjét elhitetni: nem a nemzet valódi önbizalmának erősítése, hanem hamis számvetés és illúziók ápolása.” Ugyanakkor Kosáry egyetértően idézte a történészelőd Pethő Sándornak (az 1938-ban indult Magyar Nemzet alapítójának) azt a megállapítását, amit a „visegrádi remeténél”, vagyis Görgeynél tett 1911-es látogatását követően fogalmazott meg: „Végre kisütött a történeti igazság napja Görgeyre nézve is anélkül, hogy ez Kossuthra nézve az istenek alkonyát jelentette volna.” A politikai csatározások azonban a tábornok 1916-os temetésekor ismét történeti átértékelést hoztak. Mivel Tisza István kormánya több tagjával együtt fejet hajtott „a magyar hon hősének” a Nemzeti Múzeum előcsarnokában felállított ravatalánál, ellenlábasai rögvest előhúzták a Kossuth-kártyát, mondván, az „alkuvást nem ismerő” egykori kormányzó volt az igazi magyar hős, aki 1894-es elhunytakor bezzeg nem részesülhetett állami végtisztességben, csak a nép „végtelen szeretetében”. Mindezek azonban csupán szolid előjátékai voltak a centenáriumi attakoknak. A „forradalmi pszichológia” 1949-ben a Teleki Pál Intézet (a mai Történettudományi Intézet elődje) alapító igazgatóját, az elitképző Eötvös Kollégium professzorát, Kosáryt is elsodorta. Három nappal a „belső ellenség”, Rajk László letartóztatása előtt a moszkvai aspirantúrát szerzett Andics Erzsébet az „államosított” Magyar Történelmi Társulat újdonsült kommunista elnöke, majd az 1950-es években a történészszakma diktátornője frontális támadást indított a Horthy-korszak történetírása ellen, mivel az – jelentette ki a társulat közgyűlésén – jószerével mással sem foglalkozott, mint „a magyar nemzet nyílt árulóinak” tisztára mosásával. Fél évvel később, az októberi felolvasó ülésen viszont már nagyon is konkrétan fogalmazódott meg, hogy „a fasiszta ellenforradalom megpróbált nemzeti nagyságot” faragni abból a Görgeyből, akiről pedig „a magyar nép milliói” mindig is tudták, hogy ki volt. (Az eset pikantériája, hogy az előadó az 1950 májusában letartóztatott, majd hazaárulási perben kivégzett Sólyom László tábornok volt.) „Aki árulót véd, az maga is hazaáruló” – így szólt az a szakmainak mondott verdikt, amely az önkritikára nem hajló Kosáryt a szakma peremére sodorta, s ott tartotta az 1980-as évekig, már csak azért is, mert 1956-ban ismét szerepet vállalt: elfogadta megválasztását a Magyar Történészek Nemzeti Bizottsága elnökévé, ráadásul megpróbálta összegyűjteni a forradalom dokumentumait. Igyekezetét a Kádár-rezsim háromesztendei börtönnel honorálta. A legújabb kori Görgey-per viszont Kosárynak adalékul szolgált egy nagyszabású összegzéshez. Akadémiai elnöksége idején, 1994-ben adta közre régi-új, terjedelmében azonban megháromszorozott kötetét. Ennek előszavában nem kis büszkeséggel szögezte le, hogy 58 évvel korábbi könyvének minden megállapítását helytállónak tartja. Azt azonban már a könyv kritikusai fedezték fel, hogy az új mű egyben „szabálytalan memoár” is. A kérdés legfőbb szakértője ugyanis saját csatározásait is megörökítette, meglehetős iróniával kommentálva nagy- és kisstílű ellenlábasai bornírtságait. Ugyanakkor csak memoárban megengedhető elfogultsággal talált mentségeket az általa „egyébként” kedvelteknek, elsősorban is Illyés Gyulának, aki 1950-es években írt Fáklyaláng című drámájával oroszlánszerepet játszott a Görgeyvel kapcsolatos politikai kurzusszemlélet terjesztésében. Kosáry egyébként 1994-ben már azt regisztrálhatta, hogy történészi körökben megint szalonképtelen együtt említeni Görgeyt és az árulást, s remélhette, hogy az 1935-ös lovas szobor másolata a budai Várban még frekventáltabb helyre kerül. „Csupán a megbélyegzés szokása maradt” – olvasható a rendszerváltás utáni Kosáry-nyilatkozatokban, noha „a hazaárulás fogalmával túl sokszor éltek vissza ahhoz, hogy használható legyen”. Az újabb visszaélés ellen lépett fel 2006. október 23-án este, a Hősök terén, amikor a haza nevében handabandázók megpróbálták beléfojtani a szót, azt ordítva felé: „kivénhedt hazaáruló”. MURÁNYI GÁBOR
__label__repülőterek 0.233716 __label__kultúra 1e-05 __label__pénzügy 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__repülőterek 1.00001 __label__külföldi@@befektetés 0.000389985 __label__geography__usa 1e-05 __label__politika 1e-05 __label__belpolitika 1e-05 __label__geography__európai@@unió 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 $$$ __label__légi@@közlekedés __label__repülőterek __label__városépítészet geography__lisszabon geography__portugália genre__térkép year__2008 $$$ Lisszaboni reptérhelyszínek $$$ Lisszaboni reptérhelyszínek 8040801.pdf
__label__cigányság 0.988678 __label__holokauszt 0.136618 __label__nemzetiségek 0.00942259 __label__rasszizmus 0.00832578 __label__zsidóság 0.00539494 __label__kisebbségek 0.00171072 __label__fasizmus 0.00133502 __label__antiszemitizmus 0.000979752 __label__köztéri@@alkotás 0.000765406 __label__határőrség 0.000580316 $$$ __label__geography__szlovákia 1.00001 __label__geography__magyarország 0.997959 __label__cigányság 0.987956 __label__holokauszt 0.0197291 __label__geography__svédország 0.0145136 __label__nemzetiségek 0.0145136 __label__geography__lengyelország 0.00913564 __label__geography__pozsony 0.00735583 __label__kisebbségek 0.00610756 __label__person__robert 0.00539494 $$$ __label__cigányság __label__holokauszt __label__történelem geography__szlovákia genre__hír year__2006 $$$ POZSONYI BOCSÁNATKÉRÉS $$$ POZSONYI BOCSÁNATKÉRÉS A szlovákiai Zólyom zsidó temetőjében hétfőn felavatták a roma holokauszt áldozatainak emlékművét. A megemlékezésen Csáky Pál miniszterelnök-helyettes a szlovák kormány nevében bocsánatot kért az áldozatok hozzátartozóitól - jelentette a Roma Sajtóközpont. Csáky kijelentette: a holokauszt az emberi civilizáció szégyene, ezért is mindent meg kell tenni azért, hogy a rasszizmus ne juthasson hatalomra. Klára Orgovánová, a szlovák kormány romaügyi biztosa emlékeztetett arra, hogy Pozsony a történelem során most először nyilvánított véleményt a roma holokausztról. Az országban ez az ötödik emlékmű, amely felidézi a második világháború során elpusztított romákkal történteket. Az elsőt tavaly augusztusban Besztercebányán állították fel, majd Garamnémetfalván, Lutillán és Tapolyhanusfalva községben. A jövőben még három emlékművet terveznek építeni ott, ahol romamegsemmisítő táborok léteztek, így Révkomáromban, Szlatinában és Máriatölgyesen.
__label__terrorizmus 0.979678 __label__politika 0.140346 __label__arab-izraeli@@konfliktus 0.115971 __label__iszlám 0.0174525 __label__háború 0.00328306 __label__közbiztonság 0.00219272 __label__merénylet 0.00199777 __label__rasszizmus 0.00182021 __label__biztonságpolitika 0.00171072 __label__életmód 0.00171072 $$$ __label__terrorizmus 0.994625 __label__geography__izrael 0.718604 __label__arab-izraeli@@konfliktus 0.414909 __label__geography__palesztina 0.407343 __label__politika 0.103759 __label__geography__közel-kelet 0.0140736 __label__organization__hamász 0.00758724 __label__iszlám 0.00691384 __label__organization__al-káida 0.00523013 __label__életmód 0.00408014 $$$ __label__arab-izraeli@@konfliktus __label__terrorizmus geography__palesztina genre__cikk year__2002 $$$ ÖNGYILKOS PALESZTIN ROBBANTÓK, Mennybe mennek $$$ ÖNGYILKOS PALESZTIN ROBBANTÓK Mennybe mennek Egyre több palesztin fiatal lép csatasorba öngyilkos robbantóként az Izrael elleni háborúban. A végletekig fanatizáltaknak mennybemenetelt, hozzátartozóiknak pedig anyagi támogatást ígérnek a megbízók. Vafa Ali Idrisz, a rámalláhi al-Amari menekülttábor lakója, a Vörös Félhold segélyszervezet ápolónője január 27-én a jeruzsálemiek kedvelt bevásárlóutcájában, a Jaffa úton besétált egy cipőboltba, majd a derekára erősített robbanószerkezettel levegőbe röpítette magát. A szétrepülő bombarepeszek megöltek egy éppen arra tévedt 81 éves izraeli férfit, és vagy száz járókelőt megsebesítettek. Bár azóta a palesztin kamikazék még legalább két tucat ehhez hasonló véres merényletet követtek el, különös előszeretettel a forgalmas izraeli városnegyedekben vagy tömött autóbuszokon, a 31 éves irgalmatlan nővér tette mérföldkőnek számított: először áldozta fel magát nő az öngyilkos robbantók sorában, s mostanáig két újabb lány követte a példáját. Mindent együttvéve, 1993-tól - az elvetélt izraeli-palesztin megbékélést célzó oslói megállapodástól - ez év április elejéig száznál több palesztin robbantó végzett magával és áldozataival. „Eredménymérlegük” az izraeli oldalon 339, főként ártatlan civil halott, valamint sebesültek ezrei. A Jediót Ahronót tel-avivi napilap azt állítja, hogy a palesztin öngyilkos merénylők többsége huszonéves, egyedülálló férfi, 68 százalékuk a nyomorúságos Gázai övezet lakosa, s ami különösen meglepőnek tűnhet: 47 százalékuk egyetemi, 29 százalékuk pedig középiskolai végzettségű. A döntő motívumnak a vallási és ideológiai fanatizmust tartják az elemzők. A robbantásos merényletekben már nagy szakértelemre szert tett szélsőségesen militáns terrorszervezetek, mindenekelőtt a Hamász és az Iszlám Dzsihád kiképzői hónapokig tartó agymosásnak vetik alá a kiválasztottakat, egészen addig, amíg programozható élő bombák nem lesznek belőlük - írja a The New York Times amerikai napilap. Egyes sajtóforrások azt is állítják, hogy a bevetés előtti hipnózis eléréséhez gyógyszerezik a halálba menőket, ám ez ellentmond a szigorú vallási előírásoknak. Az iszlám hagyományok szerepét is sokan hangsúlyozzák. Alapesetben a Korán ugyanúgy bűnnek tartja az öngyilkosságot, mint a keresztény vallás, de azok a palesztin fiatalok, akik harcban felrobbantják magukat - magyarázza egy újkori iszlámpróféta a kairói Al-Ahram hasábjain -, mártírok, sőt hőstettük után bűneik bocsánatot nyernek, és a paradicsomba kerülnek. Mindez azonban még mindig nem elég magyarázat a tömeges öngyilkos merényletekre - állítja Mouin Rabbani, a rámalláhi Palesztin-Amerikai Kutatóközpont igazgatója. Szerinte nem egyszerűen a vallási vakbuzgóság radikalizálja a palesztin fiatalokat, hanem a kilátástalan, nyomorúságos élet, amiért az állami szintre emelt izraeli terrort vagy az 1948 óta elszenvedett izraeli gyarmatosítást okolják. Rabbani a Middle East News Online-ban példaként rajzolja fel a Birzeit Egyetem gépészmérnöki szakára járó egyik hallgatójának, Dija Tavilnak a portréját. A palesztin diák egész életét izraeli megszállás alatt élte, de az ellenségeskedések kiújulása, az erőszak - Rabbani szóhasználatával élve - annyira traumatizálta őt, hogy beállt élő rakétának: még tavaly áprilisban több mint 30 embert megsebesítve felrobbantotta magát egy Jeruzsálem melletti zsidó település buszmegállójában. Az ilyen halál dicsőséges tett a legtöbb palesztin szemében. A fiukat, lányukat vesztett családoknak a barátok részvét helyett gratulálnak, az újságok dicshimnuszokat zengenek róluk. A közhangulatot érzékelteti, hogy a palesztin gyerekek „mártírosdit” játszanak, amelynek végén el is temetik magukat egy kis játék sírba. A brit BBC arról tudósít, hogy az Iszlám Dzsihád 12-15 éves fiúknak külön nyári tábort szervez az Izrael elleni szent háború jegyében. A gyerekeknek azt sulykolják, nemcsak ölni, hanem meghalni is jó: „hetven szűz fogja őket üdvözölni a paradicsomban”. Aligha véletlen tehát, hogy a Gázai övezetben egy tavaly végzett közvélemény-kutatás szerint a palesztinok több mint 76 százaléka támogatja az izraeliek elleni öngyilkos akciókat, míg a két nép közötti béke lehetőségében alig 60 százalék bízik. Az öngyilkos merényletek elszaporodása persze nem választható el a nagypolitika fejleményeitől. A kilencvenes években szinte kizárólag a közel-keleti békefolyamatot kategorikusan elutasító palesztin terrorszervezetek alkalmazták az „emberbombát”, a hozzá való „tölteteket” egyházi iskolákból vagy az izraeliek ellen lázongók köréből toborozták. Az intifáda 2000 nyarán történt kitörése óta azonban azért is ugrott meg az önpusztító robbantások száma, mert a Jasszer Arafat vezette, eredetileg mérsékelt Fatah mozgalom és a belőle kinőtt Al-Aksza Mártírjainak Brigádja is magáévá tette ezt a harci módszert az ősellenségnek tekintett izraeliek demoralizálására. Az öngyilkos robbantás legalább öt vagy hat támogató szintből álló csapat (a felderítő, az őrző-védő egység, a sofőr, a robbanóanyag-szakértő és -készítő) részvételét felételezi - írja a témáról készített összeállításában az amerikai Time magazin. A legtöbb bombát jelenleg a triaceton-triperoxid nevű szerből készítik. E robbanóanyagot egyszerű előállítani, de mivel rendkívül veszélyes, már több tucat palesztin halt meg bombagyártás közben. A Hamásznak, amely a többi terrorszervezetet is ellátja, izraeli becslések szerint négy-öt bombakészítő mestere van, akiknek további 25 aktivista szállítja a tartozékokat. Egy-egy robbanószerkezet 1500-4300 dollárnak megfelelő összegbe kerül - jegyzi meg a Time. A recept szerint az acetont és a foszfátot egy nagy üstben vízzel összekeverik, kiöntik és megszárítják, majd közönséges kávédarálóval megőrlik. Az így elkészített anyagot kis zsákocskákba vagy pipaszerű csövekbe porciózzák, hogy nagyobb legyen a repeszhatás. Amikor tavaly júniusban a tel-avivi delfinárium diszkójában felrobbantotta magát egy merénylő, szemtanúk beszámolói szerint feltartotta a karját, hogy így fokozza a derekára csatolt szerkezetből kirepülő srapnelek pusztító erejét. A Hamász állítólag járadékot fizet - hírek szerint havi 300-600 dollárt - a robbantók hozzátartozóinak, és gondoskodik az elpusztultak gyermekeinek taníttatásáról is. Szaddám Huszein iraki diktátor egyszeri fizetségként 20 ezer dollárt ígért a robbantók családjának. A nemzetközi sajtóban ugyanakkor napvilágot látott egy, az izraeli hadsereg által zsákmányolt dokumentum is, amelyben az Al-Aksza Mártírjainak Brigádja az Arafat elnöknek címzett levélben részletezi az öngyilkos merénylőkre fordított kiadásokat, és ezekhez anyagi támogatást kér. Ám az öngyilkos robbantás napjainkban nem kizárólag palesztinok által alkalmazott harcmodor. Srí Lankában a kormány ellen harcoló szeparatista tamil tigrisek kétszáz öngyilkos támadása százak életét követelte. A Kasmírban és Csecsenföldön dúló öldöklésben sem riadnak vissza az ilyen terrorakcióktól. 1987-ben az Irak elleni háborúban az iráni vezetés tizenéves fiatalok ezreit hajtotta aknaszedőként a frontvonalakra, nyakukban kulcsokkal, amelyek úgymond megnyitják számukra a mennyország kapuját. Úgy tűnik, hogy az ultramodern Merkava tankokkal és Apache helikopterekkel állig felfegyverzett izraeli hadsereg eddig nem találta meg a két lábon járó bombák ellenszerét. Hiába indítottak korábban diverzáns támadásokat a robbantók hadtápja, majd most frontális offenzívát a palesztin területek ellen, az élő torpedók utánpótlása kimeríthetetlennek látszik.
__label__társadalom 0.531219 __label__munkanélküliség 0.00807199 __label__gazdaság 0.0047652 __label__életszínvonal 0.00165848 __label__fiatalok 0.00133502 __label__népesség 0.00114357 __label__átképzés 0.000921051 __label__analfabétizmus 0.000865901 __label__gdp 0.00071967 __label__kivándorlás 0.000598409 $$$ __label__geography__magyarország 1.00001 __label__társadalom 0.803184 __label__organization__medián@@kft. 0.00523013 __label__munkanélküliség 0.0047652 __label__népesség 0.00187757 __label__nők@@helyzete 0.00129431 __label__fiatalok 0.00110873 __label__demográfia 0.00110873 __label__gazdaság 0.0010105 __label__életszínvonal 0.000789366 $$$ __label__foglalkoztatás __label__gazdaság __label__munkanélküliség geography__magyarország organization__tárki genre__keretes genre__táblázat year__2008 $$$ A legfontosabb szociodemográfiai csoportok megoszlása a munkanélkülivé válástól való félelem alakulásának mértéke szerint $$$ A legfontosabb szociodemográfiai csoportok megoszlása a munkanélkülivé válástól való félelem alakulásának mértéke szerint (az alkalmazottak és vállalkozók körében)* Táblázat: Tart-e a munkanélkülivé válástól? Válasz a skálán* Összesen 5 4 3 2 1 Válaszadók száma (fő) 81 55 139 104 114 493 Ezen belül: adott kategóriát választók megoszlása (százalék) Nem szerint Férfi 63 51 55 48 51 53 Nő 37 49 45 52 49 47 Kor szerint 28 éves vagy fiatalabb 15 20 18 22 12 17 29–38 év közötti 27 33 30 34 29 31 39–48 év közötti 18 19 29 21 28 24 49–58 év közötti 32 22 21 20 25 24 59 év feletti 8 6 2 3 6 4 Iskolai végzettség szerint Általános iskola 14 3 8 15 18 12 Szakmunkásképző 31 29 29 32 46 34 Szakközépiskola 16 18 20 29 14 20 Gimnázium 10 11 14 9 9 11 Érettségi 7 9 6 3 5 5 Főiskola 13 16 17 7 7 12 Egyetem 9 15 6 6 1 6 Munkaerő-piaci beosztás szerint Vállalkozó 13 10 10 10 11 11 Vezető 4 4 6 2 2 3 Értelmiségi 14 17 16 9 10 12 Egyéb szellemi 19 19 20 14 8 16 Szakmunkás 25 44 33 41 35 36 Betanított munkás 14 6 11 21 26 16 Segédmunkás 11 0 4 3 8 6 Településtípus szerint Budapest 17 27 23 27 10 20 Megyeszékhely 18 30 18 16 20 20 Város 30 31 27 31 39 31 Község 35 12 32 26 31 29 Régió szerint Közép-Magyarország 24 32 37 45 15 30 Közép-Dunántúl 7 19 13 10 12 12 Nyugat-Dunántúl 16 9 11 7 11 11 Dél-Dunántúl 9 15 5 5 17 10 Észak-Magyarország 16 11 13 15 10 13 Észak-Alföld 6 1 11 10 19 11 Dél-Alföld 22 13 10 8 16 13 *Egytől ötig tartó skála. 5 = nagyon fél, 1 = egyáltalán nem fél. Forrás: Tárki-omnibusz 2008. november 5-e és 20-a között (válaszadók száma: 493)
__label__egészségügy 0.651365 __label__orvostudomány 0.377551 __label__tudomány 0.201823 __label__orvosi@@etika 0.136618 __label__gyógyszeripar 0.0362301 __label__egészségbiztosítás 0.033096 __label__rák 0.0203424 __label__betegek@@jogai 0.0145136 __label__genetika 0.0136468 __label__kultúra 0.0120638 $$$ __label__geography__magyarország 1.00001 __label__egészségügy 0.946607 __label__orvostudomány 0.422515 __label__orvosi@@etika 0.122533 __label__tudomány 0.0716012 __label__gyógyszeripar 0.0321107 __label__organization__magyar@@orvosi@@kamara 0.0293222 __label__geography__usa 0.028446 __label__person__robert 0.019134 __label__person__éger@@istván 0.0145136 $$$ __label__egészségügy __label__genetika __label__orvostudomány __label__tudomány geography__magyarország person__czeizel@@endre genre__portré author__dobszay@@jános author__szentgyörgyi@@rita year__2015 $$$ Czeizel Endre $$$ Czeizel Endre orvos-genetikus „Életművemben hetven százalék a tudomány, huszonöt százalék a genetikai tanácsadás és csupán öt százalék a tudományos ismeretterjesztés” – oszlat el egy tévhitet a pályafutásával kapcsolatban a 80 éves professzor. Festő-mázoló kisiparos apja az orvosi pályára szánta, ő viszont történész akart lenni. Diákként a Vasas színeiben focizott, az ifiválogatottba is bekerült. Végül mégis az orvosi pályát választotta: 1959-ben végzett a SOTE-n. Az Anatómiai Intézet professzorának hívására akár tanársegédi állással is kezdhetett volna, „ha a káderlapomon nem szerepel az »ellenforradalmár« kitétel, mert az 1957. januári központi tájékoztatón forradalomnak neveztem az 1956-os eseményeket”. Az Országos Közegészségügyi Intézethez került, másodállásban pedig a János Kórházban dolgozott. „Itthon elsőként és sokáig egyedüliként én alkalmaztam a méhbe helyezhető fogamzásgátlót, a méhspirált.” A magzatvédelem, a veleszületett rendellenességek vizsgálata vitte a genetikai kutatások felé. A hetvenes évek tévés szerepléseinek köszönhetően „hozzám jöttek a különleges esetekkel; jelenleg nyolc olyan szindróma van, amit én fedeztem fel”. 1996-ban a Nemzeti Egészségvédelmi Intézet főigazgatója lett, onnan is ment nyugdíjba. 1997-ben – ellenszolgáltatás elfogadásával vádolva – pert indítottak ellene egy magyar–amerikai örökbefogadási ügyben. Ártatlannak vallotta magát, egy eset tisztázatlansága miatt mégis pénzbüntetést kapott. 2000-ben a Nobel-díj előszobájának tartott Kennedy-díjjal ismerték el a magzatvédő vitaminnal kapcsolatos kutatásait. Öt gyermeke van; kettejükkel és öt unokájával egy rózsadombi házban él. Gyűjtőszenvedélye a családfák és a géniuszok titkának a kutatása. „Nagy hibám, hogy nem tudom kikapcsolni az agyamat, így vitorlázás, teniszezés, nyaralás helyett is hobbimnak, a munkámnak élek.” – Sokan inkább titkolják a súlyos betegségüket. Miért döntött úgy, hogy a leukémiával folytatott élet-halál küzdelmét a nyilvánosság elé tárja? – Az európai kultúrában rettegnek a betegségtől, a haláltól. Ezért tartottam helyesnek orvosként kiállni és elmondani, hogy szembe kell nézni az élet végével, ugyanakkor harcolni kell az életért. Az viszont rosszulesett, hogy a bulvársajtó címlapjára kerültem. – Nem lehet, hogy a hírverés volt túl bulváros? Az őszi sajtótájékoztatóját szervező gyógyszergyártó cég „az elmúlt huszonöt év legnagyobb közegészségügyi felfedezése” szlogennel hirdette az ön nevével fémjelzett magzatvédő multivitamint. – A legrosszabbkor történt a bejelentés, amikor az orvosok lemondtak rólam, mert a szervezetem két napig nem termelt csontvelőt. Ez vitte kissé félre a tájékoztatót. Aztán jobban lettem. Ami a készítményt illeti: régi vágyam volt, hogy legyen olyan magzatvédő vitamin, ami csak a fejlődési rendellenességek kivédéséhez szükséges komponenseket tartalmazza. A nyolcvanas évek közepétől teszteltem egy magzatvédő vitamint, de csak jóval később jöttem rá, hogy felesleges komponenseket is tartalmaz. – Sokszor dilemmázott azon, mihez adja a nevét? – Nemrég anyagilag nehéz időszakom volt, amikor azzal keresett meg egy svájci cég, hogy övék a legmodernebb, méhbe helyezhető fogamzásgátló, és mondjak véleményt a hatásosságáról. Mivel jók voltak a tapasztalataim, elvállaltam. De amikor láttam a reklámját, nem örültem. Amúgy az első amerikai utam során összebarátkoztam Jack Lippesszel, a méhbe helyezhető fogamzásgátló felfedezőjével, tőle kaptam később postán ezer spirált. Mondanom sem kell, mekkora kereslet volt rá. – A városi legenda a zsíros állások közé sorolja a szakmáját. Okozott dilemmát, hogy a pályája során nemcsak azon munkálkodott, hogy gyerekek szülessenek, hanem azon is, hogy ne? – Medikusként minden nem fizetős abortuszt én csináltam, amire akkor büszke is voltam. Ma már szégyellem magam, megszakad a szívem, amikor orvosi javallat alapján meg kell ölni egy magzatot. Ha a zsebembe dugtak borítékot, soha nem néztem meg, ki mennyit ad, nehogy akár tudat alatt különbséget tegyek a páciensek között. Azt gondolom egyébként, hogy a pároknak jogukban áll megtervezni, mikor és hány gyerekük szülessen. A gond az, hogy Magyarországon ezt nem a korszerű fogamzásgátlással érik el. Ezért is dühít az abortusztabletta magyarországi betiltása. – Kevés orvos mondhatja el magáról, hogy annyira ismert, mint önt. Hogyan élte meg, amikor az akkoriban egyetlen tévécsatornán hirdethette az „igét”? – Még a Közegészségügyi Intézetben elterjedt rólam, hogy ha valamit nem ért valaki, akkor Czeizelhez kell menni, mert ő érthetően el tudja magyarázni. Így jutottam a televíziósok eszébe. Amikor a pártközpontban úgy döntöttek, hogy kell valami genetika az embereknek, Aczél elvtárs úgy nyilatkozott, hogy a szocializmus fölénye azon is lemérhető, hogy ha nálunk egy fiatal genetikus elkezd a tudományáról beszélni, kiürülnek az utcák, Nyugaton viszont ezt csak pornográf filmekkel lehet elérni. – Mennyire kellett megerőszakolnia a tudományt, hogy a laikusoknak is el tudja magyarázni egy-egy szakmai kérdés lényegét? – Nyilván volt hozzá adottságom, némi irodalmat és humort is belevittem. A szakma ellenszenvvel fogadta a tévés szereplésemet. Kétszer terjesztettek fel a SOTE-n egyetemi tanárnak, de végül az ELTE-n kaptam meg a címet. – Gyurcsány Ferenc 2006-ban felkérte egészségügyi miniszternek. Utólag bánja, hogy nem reformálta meg a magyar egészségügyet? – Először Horn Gyula akarta, hogy képviselő, majd egészségügyi miniszter legyek. Könnyen nemet mondtam neki, mert van egy mondás az orvosok között, hogy abból lesz egészségügyi miniszter, aki rossz orvos. Gyurcsány felkérése azért ért kihívásként – és azért is támogattam a legutóbbi választáson is a DK-t –, mert látszott, hogy elszánt a magyar egészségügy átalakítására. Arra gondoltam, milyen klassz lenne a genetikailag orientált modern egészségügy. Korábban megcsináltuk Magyar Bálinttal a Felkészülés a családi életre tantárgyat, Csehák Judittal az Optimális Családtervezési Rendszert, majd a kormányok az egészet szétverték. – Mennyire próféta a saját családjában? Hallgatnak az orvosi tanácsaira? – A feleségem az, aki nagyon vigyáz az egészségemre, komolyan veszi a táplálkozásomat. Rossz is a lelkiismeretem vele szemben. Sok szomorúságot okoztam neki egy időskori szerelem miatt. – Kívülről úgy tűnik, a tenyerén hordta a sors, mindent elért. Belülről is így éli meg? – Mindig nagy ambícióim voltak, emellett rengeteg pofára esésem is. Időnként fejjel mentem a falnak. A hetvenes években Európában talán elsőként kezdtük el a kromoszómakutatást Ruzicska Péterrel. Azt képzeltük, hogy elkészítjük a géntérképet, és Nobel-díjasok leszünk. Nem így lett. Visszagondolva, hálás vagyok azért, hogy nem lettem szülész, nem vállaltam el Amerikában egy fejlődési rendellenességekkel foglalkozó intézet vezetését. Megcsináltam helyette itthon a veleszületett rendellenességek országos nyilvántartását és a Kóroki Monitort, de ma ezek is romokban. Fájdalmam, hogy nem futhattam be egyetemi karriert, nem alakult ki körülöttem iskola. De ezen már kár sopánkodni. DOBSZAY JÁNOS – SZENTGYÖRGYI RITA
__label__művészet 0.930468 __label__képzőművészet 0.760661 __label__kultúra 0.294225 __label__festészet 0.239359 __label__szexualitás 0.0321107 __label__szobrászat 0.0185566 __label__múzeum 0.00971848 __label__zene 0.00913564 __label__építészet 0.0062999 __label__csillagászat 0.00610756 $$$ __label__képzőművészet 0.831153 __label__művészet 0.771854 __label__kultúra 0.562187 __label__festészet 0.256842 __label__szexualitás 0.0716012 __label__filozófia 0.0251888 __label__person__hermann 0.0229874 __label__geography__németország 0.0203424 __label__műkincs 0.019134 __label__person__mel 0.0159164 $$$ __label__képzőművészet __label__művészet geography__németország geography__münchen genre__cikk author__schreiber@@györgy year__2001 $$$ Vénusz-tárlat Münchenben, Egy kiállítás szépei $$$ Vénusz-tárlat Münchenben Egy kiállítás szépei A női szépségideál változásairól nem igazán kapott választ, aki felkereste a müncheni Alte Pinakothekban nem- rég zárult, sok száz Vénusz-ábrázolást felvonultató kiállítást. Azt azonban regisztrálhatta, hogy a középkori megkötöttségek után a meztelenséget végre ismét szabadon ábrázoló művészek a reneszánsztól a 19. század végéig megőrizték az ősi pogány istennő egy sosem volt erényét, a szemérmességet. „Amit az antik kor művésze nem engedett volna meg magának, az a reneszánsz festők számára már nem okozott gondot” - e szavakkal írja le Berthold Hinz német művészettörténész azt a forradalmat, aminek nyomán az utóbb említett művészek nemegyszer ruhátlanul is megfestették Afrodité mellett Hérát és Pallasz Athénét is a Parisz ítéletét ábrázoló képeiken. Az ősi mítosz szerinti szépségverseny e három jeles indulója és az ügyben dönteni hivatott trójai királyfi, Parisz ítélete a középkorban legfeljebb a Trója-regényekben szerepelt. A 15-16. századtól kezdve azonban az „aranyalmadíj” a képi ábrázolás, a festészet felkapott témája is lett, minek során a művészek előszeretettel ábrázolták a mitológiai hölgyeket különféle állandó eposzi kellékeik, attribútumaik, például a vért vagy a szent állatok - s persze ruházatuk - nélkül. Ami antik szemmel legalább akkora szentségtörésnek számít, mint ha valaki a középkorban szoptató Madonnát rajzolt volna. Igaz, az antik istenek ábrázolásának kanonizálása a kereszténység évszázadaiban már senkit sem érdekelt, a művészek pedig, akik addig legfeljebb a boszorkányok nemtelen cselekedeteit, esetleg az első emberpár paradicsomi állapotát illusztrálandó engedhették meg maguknak - például egy-egy kódexiniciáléban - a meztelenség ábrázolását, boldogan tobzódtak abban a szabadságban, amit az ókori tematika újrafelfedezésével nyertek. S mivel nem csupán új témakör jelent meg, hanem új megrendelői réteg is született az addig zömmel az egyház - és kisebb részben a fejedelmi városok - által finanszírozott művészet „fogyasztására”, elsősorban Itália, majd Németalföld gazdagodó polgárságának kereslete változást hozott a feldolgozás-megörökítés módjában is. Abban is, hogy megfessék a meztelenséget. Az e célnak megfelelő egyik első, támadhatatlannak tetsző modell Afrodité - vagy ahogy akkoriban latinosan nevezték: Vénusz - volt. Mítoszainak egyik legjelentősebb újrafelfedezője a 15. század végén élt firenzei Sandro Botticelli, aki a Vénusz születése című képén a méloszi Afroditénak (milói Vénusz) a párizsi Louvre-ban őrzött szobráról ismerős Venus Pudica (azaz szemérmetes Vénusz) pózt festette meg: a habokból kiemelkedő szerelemistennő - az eredeti mondák ismeretében rá éppenséggel nem jellemző - szégyenlősséggel takarja el legfőbb takargatnivalóit. E kép egyik részletének a művész műhelyéből származó variánsa, a szemérmét rejtő Vénusz csalogatta hónapokon át a nagyérdeműt a müncheni Alte Pinakothek Vénusz-tárlatára. A nagynevű múzeumok újabban nem elégszenek meg azzal, hogy az elődök és a nagylelkű adományozók jóvoltából meglévő műkincseikkel csábítsák a nagyérdeműt, hanem az állandó kiállítás mellett rendre alkalmi tárlatokat hoznak össze, életműveket vagy korszakokat, iskolákat reprezentálót, illetve tematikus kollekciót bemutatót. A bajor intézmény is gondolt egy merészet, és csaknem száz Vénusz-témájú festményt és sok száz metszetet állított ki tíz, az összegyűjtött anyagot tekintve meglehetősen szűknek bizonyult termében. Az ügyhöz a világ 37 rangos kiállítóhelye - a londoni British Museumtól az amszterdami Rijksmuseumon, illetve a New York-i Metropolitan Museumon át a Los Angeles-i Getty Museumig - társult, valamint számtalan magántulajdonos is. Így aztán elmondható, hogy ekkora Vénusz-tobzódásra még sohasem volt példa, de mint Reinhold Baumstark, a kiállítási katalógus egyik szerkesztője fogalmazott: a tárlat még így is legfeljebb „kamarazenei produkció” a téma fellelhető kvalitásos feldolgozásához viszonyítva. Amit a leginkább fájlalni lehetett: nem volt ott Münchenben az egyik legismertebb Vénusz-kép, Giorgione (egyesek szerint Tiziano ecsetvonásaival kiteljesített) Alvó Vénusza (pedig amúgy német gyűjtemény, a drezdai Zwinger tulajdona) - és amely a maga pózával követők legalább akkora seregét ihlette meg, mint a Botticelli-mű. Goya Majái vagy Manet Olympiája rímek erre a megörökítésmódra, mint ahogyan külön kiállítást lehetne összehozni az öltözködő, fésülködő, tükrében magát szemlélő Vénuszokból is. Aki azonban abban reménykedett, hogy a reneszánsztól a 19. századig terjedő spektrumú kiállításon azt is dokumentálva látja majd, hogyan változott a századok folyamán a szépségideál, alaposan csalódott. Helyette be kellett érnie a közhellyel: minden férfinak (festőnek) más- és másfajta típusú nő (Vénusz) tetszik. Rubens például szemmel láthatóan a teltebb, míg Tintoretto inkább a fiúsabb alkatút kedvelte - legalábbis a festővásznon. És azt is elkönyvelhette, hogy a nagy mesterek bármely pózban festették is meg Vénuszt, az istennő mindig pudica, azaz szemérmes maradt: legfeljebb mellét hagyta látszani, de jobbára csak sejleni, a róla elnevezett dombocskát azonban valahányszor gondosan takarta. Ha meg olykor mégsem, akkor nem is volt neki - mármint a festményen. Az ily módon alul nem nélkülivé tett istennők azt azonban jól mutatják, hogy a művészek a női idomok, az asszonyi meztelenség szépségének vagy legfeljebb a szelíd erotikának az ábrázolására fordultak a Vénusz-mondakörhöz. És ezt, a pornográfiát mindig mellőző szemérmetességet a Vénusz-ábrázolások a már szabadosnak mondható 19. században is megőrizték, amikor nem is kellett volna a mitológia mázában bemutatni a pőre nőiséget, amikor már szalonképessé lett a fürdőző nő, akkor is, ha nem Vénusz. A pogány termékenységistennő - akinek pedig a mitológia szerint igazán nem voltak előítéletei - így évszázadokon át szerencsésen elkerülte, hogy hírbe hozzák az obszcenitással. Meghagyva azt a rá még hivatkozási alapként sem szoruló pornográfiaiparnak. SCHREIBER GYÖRGY
__label__belpolitika 0.0197291 __label__kormány 0.00171072 __label__korrupció 0.000865901 __label__társadalom 1e-05 __label__kultúra 1e-05 __label__pénzügy 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__pakisztán 1.00001 __label__person__juszaf@@raza 0.27514 __label__person__gilani 0.27514 __label__person__aszif@@ali 0.0758682 __label__person__zardari 0.0758682 __label__person__ana 0.00885735 __label__geography__karacsi 0.00858749 __label__person__benazir 0.00782589 __label__person__bilaval 0.00782589 __label__person__bhutto@@zardari 0.00782589 $$$ __label__belpolitika __label__kormány __label__korrupció geography__pakisztán person__gilani person__juszaf@@raza genre__hír year__2012 $$$ Juszuf Raza Gilani pakisztáni miniszterelnök $$$ Leváltotta Juszuf Raza Gilani pakisztáni miniszterelnököt hazája legfelső bírósága. A döntés két hónappal az után született, hogy Gilanit elmarasztalták a bíróság szándékos megsértése miatt, miután nem volt hajlandó újranyitni Aszif Ali Zardari elnök korrupciós ügyeit.
__label__ügynökmúlt 0.983095 __label__egyház 0.637041 __label__titkosszolgálat 0.187143 __label__belpolitika 0.0293222 __label__pártfinanszírozás 0.00071967 __label__amnesztia 0.000636334 __label__országgyűlési@@ülésnap 0.000402042 __label__országgyűlési@@vizsgálóbizottság 0.000402042 __label__egyházpolitika 0.000366971 __label__váltó 1e-05 $$$ __label__geography__magyarország 1.00001 __label__ügynökmúlt 0.997537 __label__organization__szdsz 0.914911 __label__titkosszolgálat 0.392347 __label__egyház 0.144159 __label__organization__magyarországi@@evangélikus@@egyház 0.0222962 __label__person__gusztos@@péter 0.00913564 __label__organization__magyarországi@@református@@egyház 0.00885735 __label__person__kutrucz@@katalin 0.00691384 __label__person__boross@@péter 0.0062999 $$$ __label__egyház __label__filmgyártás __label__ügynökmúlt geography__magyarország person__kézdi-kovács@@zsolt person__szabó@@istván genre__hír year__2006 $$$ Szabó István lebukott $$$ JANUÁR 27. Szabó István lebukott A világhírű, Oscar-díjas filmrendező évekig a magyar állambiztonság beszervezett ügynöke volt - ismertette kutatási eredményeit Gervai András az Élet és Irodalom hasábjain. A rendező nem tagadta a vádakat, ám azzal mentegette magát, hogy filmrendező szakos hallgatóként tevékenységével egy diáktársán akart segíteni. Szabó mellett a lelepleződés után is sokan kiálltak, közöttük Gyurcsány Ferenc miniszterelnök és Kuncze Gábor SZDSZ-elnök. Röviddel ezután beismerte egykori ügynök mivoltát Kézdi-Kovács Zsolt filmrendező is. Az év során rajtuk kívül főleg az egyházi beszervezettekről kerültek elő adatok, Ungváry Krisztián történész szerint Paskai László bíboros is közéjük tartozott, míg Majsai Tamás az evangélikusok és a reformátusok vezetőinek érintettségéről közölt tanulmányokat. A feltárások hatására a katolikus püspöki kar úgy döntött: az egyház szocializmus alatti éveit s ennek keretében az ügynökkérdést is áttekintő kutatást indít. Az év elején Fodor Gábor szabaddemokrata képviselő kísérletet tett, hogy a miniszterelnök által egy ideig nagy erővel szorgalmazott ügynöktörvényt még a választások előtt az Alkotmánybíróság által megkívánt formában elfogadja a parlament, ám nem járt sikerrel. Az új parlament elé még nem érkezett az ügynökügyekkel foglalkozó javaslat.
__label__olajipar 0.983607 __label__energiaipar 0.407343 __label__befektetés 0.0128312 __label__földgázkitermelés 0.00507033 __label__külföldi@@befektetés 0.00264167 __label__tőkekivitel 0.00233316 __label__fúzió 0.00104223 __label__vegyesvállalat 0.000454218 __label__gazdagok 0.000440557 __label__váltó 1e-05 $$$ __label__geography__magyarország 1.00001 __label__olajipar 0.998362 __label__organization__mol@@rt. 0.622469 __label__energiaipar 0.392347 __label__befektetés 0.0716012 __label__földgázkitermelés 0.0420977 __label__tőkekivitel 0.0384762 __label__geography__omán 0.0351548 __label__földgázpiac 0.0149671 __label__fúzió 0.0128312 $$$ __label__fúzió __label__olajipar geography__magyarország geography__omán geography__pakisztán organization__mol@@rt. genre__hír year__2013 $$$ Mol: ázsiai terjeszkedés $$$ Mol: ázsiai terjeszkedés A tavaly 5527 milliárd forintos nettó árbevételű és 154 milliárdos adózott nyereségű, közel 2247 milliárdos saját tőkéjű Mol Nyrt. 30 százalékos részesedést vásárolt a pakisztáni Ghauri olaj- és gázipari blokkot kutató társaságban. A további 70 százalékon egyenlő arányban két helyi cég, a Mari Petroleum Company Ltd. és a Pakistan Petroleum Ltd. osztozik. Előbbi a Mol partnere egy másik pakisztáni blokk, a Karak feltárásában is. A Ghauri-blokk háromtagú konzorciuma az idei évre tervezi az első kút lefúrását, ahol a Mol olaj- és gáztalálatra is számít. Emellett az Omán fővárosától, Maszkattól mintegy 200 kilométerre lévő 43B jelű blokkot kutató Hawasina LLC Oman Branchben 75 százalékos tulajdonos Mol kivásárolja egynegyed százalékos részesedésű ománi partnerét.
__label__bűnözés 0.692652 __label__rendőrség 0.531219 __label__rongálás 0.262852 __label__vagyon@@elleni@@bűnesetek 0.132974 __label__személy@@elleni@@erőszak 0.0275953 __label__szabálysértés 0.0154346 __label__tűzoltás 0.0145136 __label__bűnmegelőzés 0.00556492 __label__polgárőrség 0.0043415 __label__társadalom 0.0043415 $$$ __label__geography__magyarország 1.00001 __label__bűnözés 0.874087 __label__rendőrség 0.615098 __label__rongálás 0.370235 __label__emberölés 0.0675567 __label__munkavédelem 0.0566624 __label__geography__gyöngyöspata 0.0362301 __label__geography__belgrád 0.0351548 __label__tűzoltás 0.028446 __label__személy@@elleni@@erőszak 0.0259674 $$$ __label__bűnözés __label__cigányság __label__kisebbségi@@önkormányzat __label__merénylet __label__társadalom __label__vagyon@@elleni@@bűnesetek geography__magyarország genre__hír year__2008 $$$ Tiszaroffi gyújtogatás $$$ Tiszaroffi gyújtogatás Különösen nagy vagyoni hátrányt okozó rongálás miatt nyomoz a rendőrség a Tiszaroffon felgyújtott ház ügyében – mondta a HVG-nek Szabó Zita főhadnagy, a Jász-Nagykun-Szolnok megyei Rendőr-főkapitányság sajtóreferense. Az ügynek nincs még gyanúsítottja, de azt már megállapították, hogy szándékos gyújtogatás történt. Ismeretlenek a ház falára gyalázkodó feliratokat is festettek – ezzel kapcsolatban a rendőrség nem mondott semmit. A tűzben teljesen kiégett ház tulajdonosa Botos Ernő (képünkön), a közeli Kunmadaras cigány kisebbségi önkormányzatának elnöke, aki feleségével a nyári konyhában aludt, ezért egyikük sem sérült meg a tűzben. A gyújtogatás indítékáról Botosnak – mint közölte – nincs elképzelése. Az MTV Napkelte című műsorában arról is beszélt, hogy egy héttel a gyújtogatás előtt telefonon megfenyegették, állítva, hogy valakit elütött. A fenyegetés ellenére aznap éjjel nem bántották őt vagy a családját.
__label__kábítószer 1.00001 __label__kábítószer-fogyasztás 0.999491 __label__kábítószer-kereskedelem 0.914911 __label__büntetőjog 0.0120638 __label__aids 0.00574025 __label__dopping 0.00349342 __label__gyógyszer-kereskedelem 0.00264167 __label__feketepiac 0.00137703 __label__élelmiszer-biztonság 0.00133502 __label__jog 0.00114357 $$$ __label__kábítószer 0.999474 __label__kábítószer-fogyasztás 0.9982 __label__geography__európai@@unió 0.637041 __label__kábítószer-kereskedelem 0.27514 __label__jog 0.0408557 __label__bűnüldözés 0.0293222 __label__büntetőjog 0.0293222 __label__rák 0.0169249 __label__gyógyszer-kereskedelem 0.0154346 __label__fogyasztási@@szokások 0.0062999 $$$ __label__kábítószer __label__kábítószer-fogyasztás geography__európai@@unió genre__cikk genre__keretes year__1998 $$$ Európai kábítószer-politika $$$ Európai kábítószer-politika Francois Mitterrand, Franciaország akkori köztársasági elnöke javasolta először 1989-ben, hogy állítsanak fel egy európai drogfogyasztás-kutató központot. Végül 1993-ban a portugál fővárosban, Lisszabonban jött létre a European Monitoring Centre for Drugs and Drug Addiction (EMCDDA). A szervezet éves jelentései alapján az Európai Unió (EU) illetékes bizottságai ajánlásokkal fordulnak a tagországokhoz, tiszteletben tartva az országonként eltérő törvényi szabályozást, ám felhívják a kormányok figyelmét, hogy az egyoldalú, pusztán a tiltáson alapuló drogpolitika nem vezet eredményre. Az unió polgári szabadságjogi, illetve belügyi bizottsága szerint például „a represszív drogpolitika megbukott”. Az Európa Tanács épp ezért az úgynevezett ártalom- vagy kockázatcsökkentő drogpolitikát tartja követendőnek. A tapasztalatok tanúsága szerint mindig is lesznek, akik kábítószereznek, őket nem büntetni kell, hanem abban segíteni, hogy a minél kevésbé veszélyes szereket a lehető legkevesebb egészségügyi és társadalmi kockázattal járó módon fogyasszák. A nemzetközi kutatások alapján az orvosok azt állítják, hogy az illegális drogok közül egyedül a kenderszármazékok, a marihuána és a hasis fogyasztása jár „elfogadható” kockázattal. Jelenleg egyébként önmagában a kábítószer-fogyasztás nem büntetendő Ausztriában, Dániában, Görögországban, Hollandiában, Németországban, Olaszországban, Portugáliában és Spanyolországban. Belgiumban kizárólag a csoportos kábítószer-élvezet, Nagy-Britanniában és Írországban pedig csak az ópiátok (például a heroin) fogyasztása tilos. Az ártalomcsökkentés módja a legkisebb kockázattal járó fogyasztási módok támogatása is. A heroint és/vagy a speedet intravénásan, gyakran közös tűvel és fecskendővel használóknak kidolgozott, minden EU-tagállamban bevezetett tűcsereprogramok az AIDS- vagy a hepatitisfertőzések elkerülését szolgálják. A használt eszközök beszolgáltatása fejében a már betegnek számító drogosok steril tűt és fecskendőt kapnak, és sok helyütt szociális munkások és orvosok felügyelete mellett a helyszínen is belőhetik maguknak az „anyagot”.
__label__gazdaság 1.00001 __label__tőzsdeindex 0.996416 __label__tőzsde 0.993106 __label__pénz-@@és@@tőkepiac 0.843905 __label__gdp 0.327678 __label__gazdaságtörténet 0.00219272 __label__átlagbér 0.000979752 __label__söripar 0.000789366 __label__ipar 0.000529305 __label__váltó 1e-05 $$$ __label__gazdaság 1.00001 __label__geography__usa 0.999009 __label__tőzsdeindex 0.971574 __label__ipar 0.341593 __label__gdp 0.0503406 __label__organization__dow@@jones 0.0460439 __label__tőzsde 0.00942259 __label__pénzügy 0.00491541 __label__person__stanley 0.000529305 __label__organization__täglich@@alles 1e-05 $$$ __label__gazdaság __label__pénz-@@és@@tőkepiac __label__pénzügy __label__tőzsdeindex geography__usa organization__dow@@jones genre__hír year__2009 $$$ Dow Jones ipari átlagindex $$$ A harminc legfontosabb amerikai részvény mozgását követő Dow Jones ipari átlagindex (DJIA) 8,84 százalékos eséssel zárta a januárt, ezzel története legrosszabb évkezdését produkálta. A kegyelemdöfést az a bejelentés adta meg, hogy a GDP a tavalyi utolsó negyedévben éves szinten 3,8 százalékkal zsugorodott.
__label__belpolitika 0.362979 __label__egyház 0.136618 __label__alkotmánybíróság 0.0420977 __label__abortusz 0.0222962 __label__egyházpolitika 0.0132328 __label__országgyűlés 0.0124417 __label__országgyűlési@@ülésnap 0.00735583 __label__egyházi@@ingatlan 0.00574025 __label__egyházi@@vagyon 0.00507033 __label__alkotmánymódosítás 0.00349342 $$$ __label__geography__lengyelország 1.00001 __label__belpolitika 0.228166 __label__abortusz 0.019134 __label__person__walesa 0.0132328 __label__alkotmánybíróság 0.00971848 __label__person__aleksander 0.0062999 __label__person__andrzej 0.00574025 __label__organization__demokratikus@@baloldali@@szövetség@@(lengyelország) 0.00507033 __label__egyház 0.00395541 __label__person__kwasniewski 0.00383448 $$$ __label__külpolitika __label__egyházpolitika geography__lengyelország geography__vatikán genre__hír year__1998 $$$ Lengyel konkordátum $$$ Lengyel konkordátum A lengyel parlament alsóháza, a szejm a múlt csütörtökön 274 szavazattal 160 ellenében elfogadta a római katolikus egyház és az állam viszonyát szabályozó, Vatikánnal kötött konkordátumot. A szerződést az előző Szolidaritás-bázisú, Hanna Suchocka vezette kormány írta alá 1993-ban, ám az ugyanabban az évben tartott parlamenti választásokon győztes két baloldali párt négy évig nem volt hajlandó azt ratifikálni. Az indokuk az volt, hogy a konkordátum túl nagy hatalmat ad a katolikus egyháznak, amelyhez saját bevallása szerint a lengyelek 90 százaléka tartozik. A Vatikánnal kötött megállapodás többek között jogilag kötelező erejűnek ismeri el az egyházi esküvőt is, és biztosítja, hogy a lengyel óvodákban is legyen hittanoktatás. A tavaly szeptemberi választásokon alulmaradt, s most a legnagyobb ellenzéki erőnek számító Demokratikus Baloldali Szövetség képviselői ezúttal sem szavazták meg a konkordátumot, egykori vezetőjük, Aleksander Kwasniewski államfő viszont jelezte, hogy aláírja a ratifikációs törvényt, ha azt a szenátus is elfogadja. Nemrég a jobboldali többségű parlament az előző koalíció által hozott liberális abortusztörvény helyébe azt a szigorú szabályozást léptette, amelyet korábban szintén a Suchocka-kabinet fogadott el, s a művi terhességmegszakítást csak akkor engedélyezi, ha az anya vagy az embrió élete veszélyben forog.
__label__fegyvertartás 0.492198 __label__emberölés 0.0362301 __label__vadászat 0.0140736 __label__bűnözés 0.00539494 __label__fegyverkereskedelem 0.00523013 __label__forradalom 0.0047652 __label__fegyvercsempészés 0.0042088 __label__merénylet 0.00349342 __label__államcsíny 0.00318268 __label__emberrablás 0.00256091 $$$ __label__geography__nagy-britannia 0.569863 __label__történelem 0.206904 __label__fegyvertartás 0.136618 __label__geography__ausztrália 0.063725 __label__emberölés 0.0302246 __label__vadászat 0.019134 __label__geography__usa 0.00832578 __label__geography__kanada 0.00807199 __label__geography__magyarország 0.00523013 __label__geography__laosz 0.00395541 $$$ __label__bűnözés __label__emberölés __label__fegyvertartás __label__merénylet geography__ausztrália geography__japán geography__kanada geography__nagy-britannia genre__cikk genre__keretes year__2015 $$$ Akciók és reakciók $$$ Akciók és reakciók Ausztráliában a pszichológiai problémákkal küzdő, 28 éves Martin Bryant 1996. április 29-én a tasmániai Port Arthurban több helyszínen 35 embert meggyilkolt és 23-at megsebesített. A canberrai kormány 12 napon belül előállt egy törvénnyel, amely betiltotta a legtöbb automata és félautomata lőfegyvert. A fegyverbirtoklás alsó korhatárát 18 évben rögzítették, amit 28 napos várakozás után lehet megszerezni. Az ötévente megújítandó fegyvertartási engedélyt – ami visszavonható, ha erre a rendőrség okot lát – önvédelemre hivatkozva nem lehet megkapni. A törvény elfogadásával egy időben fegyver-visszavásárlási programot indítottak, 700 ezer darabot adtak le az ausztrálok, a költség 230 millió dollár volt. Nagy-Britanniában a 27 éves Michael Ryan 1987. augusztus 19-én az angliai Hungerfordban lövöldözni kezdett, 16 embert megölt és 15-öt megsebesített, majd volt iskolájában öngyilkos lett. A brit kormány 1988-ban betiltotta a félautomata lőfegyvereket, és a vadászpuskák tulajdonosait regisztrációra kötelezte. A 43 éves volt cserkészvezető, Thomas Hamilton 1996. március 13-án a skóciai Dunblane általános iskolájában 16 gyerekkel és a tanárukkal végzett, mielőtt a fegyverét önmaga ellen fordította. 1997-ben a John Major vezette konzervatív, majd választási győzelme után a Tony Blair irányította munkáspárti kormány két lépésben módosította a fegyvertartásról szóló törvényt. A történelmi és a vadász-, illetve sportcélúak kivételével betiltották a kézifegyvereket (sem az 1988-as, sem az 1997-es tilalom nem érvényes Észak-Írországra). Százmillió fontos visszavásárlási programmal 162 ezer fegyvert vontak be, ez azonban nem akadályozta meg az 52 éves Derrick Bird taxisofőrt, hogy 2010. június 2-án az angliai Cumbriában 12 embert megöljön és 11-et megsebesítsen. Kanadában a 25 éves Marc Lépine 1989. december 6-án a Montreali Egyetem műszaki karának előadójába betörve „Gyűlölöm a feministákat!” kiáltással a férfiakat és a nőket különválasztotta, és az utóbbiak közül 14-et agyonlőtt, és további 14 diákot megsebesített. A kanadai kormány szigorította a fegyvertartást, amit engedélyhez kötött. A félautomata, illetve a vadászfegyvereket regisztrálni kell, az automatákat pedig betiltották. Japánban az országot 1590-ben újraegyesítő Hidejosi Tojotomi tábornok-főminiszter megtiltotta, hogy a katonákon kívül bárki kardot vagy lőfegyvert birtokoljon. A szigor az évszázadok során nemigen enyhült, s a második világháború után, 1958-ban új törvénnyel erősítették meg. A rendőrökön és a katonákon kívül fegyvertartási engedélyt csak vadászok és sportolók kaphatnak, alapos ellenőrzés után. A 2011-es adatok szerint a 125 milliós országban 271 ezer engedély volt érvényben, ebből 26,6 ezer légfegyverre vonatkozott. Bűncselekmény elkövetésekor a lőfegyver használata súlyosbító körülmény, ezért még a szervezett alvilág, a jakuza is óvakodik tőle.
__label__belpolitika 0.997687 __label__országgyűlési@@választás 0.685959 __label__elnökválasztás 0.000617076 __label__helyhatósági@@választás 0.000414482 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__geography__magyarország 1.00001 __label__belpolitika 0.998726 __label__országgyűlési@@választás 0.989682 __label__geography__sopron 0.27514 __label__geography__szécsény 0.061886 __label__geography__budapest 0.0373369 __label__választási@@kampány 0.0267693 __label__geography__csongrád@@megye 0.0149671 __label__person__kránicz@@lászló 0.0132328 __label__geography__mosonmagyaróvár 0.0116973 $$$ __label__belpolitika __label__országgyűlési@@választás geography__magyarország geography__sopron geography__szécsény genre__hír year__2004 $$$ IDŐKÖZI ÉRDEKTELENSÉG $$$ IDŐKÖZI ÉRDEKTELENSÉG Érvénytelenül, de Fidesz-győzelemmel zárult Sopronban és Szécsényben a november 14-ei időközi választás. Így november 28-án, a második fordulóban dől el, hogy kié lehet az Európai Parlamentbe távozott Szájer József és Surján László fideszes egyéni képviselők mandátuma. A Nógrád megyei Szécsényben és a vele egy választókerületbe tartozó 48 községben a jogosultak mindössze 28,4 százaléka érezte úgy, hogy választania kell a tíz jelölt közül. Az előzetes várakozásoknak megfelelően (HVG, 2004. október 30.) a Fidesz színeiben indult Nagy Andor kapta a legtöbb voksot; 50,1 százalékot. Az MSZP és az SZDSZ közös jelöltje, Borenszki Ervin szerezte meg a szavazatok 27,8 százalékát, idősebb Gáspár Győző lett a harmadik, 10,7 százalékkal. A Győr-Moson-Sopron megyei 7-es számú választókerületben, tehát Sopronban és a környező településeken, Ágfalván, Fertőrákoson, Harkán és Kópházán 31,98 százalékos részvétel mellett lett eredménytelen a választás. Az előzetes közvélemény-kutatásokra alaposan rácáfolva a fideszes Firtl Mátyás szerezte meg a leadott szavazatok 53,6 százalékát, a szocialista Kránitz Lászlót a voksoláson megjelentek 34,4 százaléka támogatta. A körzetben a harmadik - 4,2 százalékkal - Kóczán Zoltán, az SZDSZ jelöltje lett.
__label__társadalom 1.00001 __label__gazdaság 1.00001 __label__öngyilkosság 1.00001 __label__statisztika 0.0275953 __label__közegészségügy 0.00299103 __label__gdp 0.00054578 __label__adatátvitel 0.000427316 __label__életszínvonal 0.000389985 __label__váltó 1e-05 __label__news@@international 1e-05 $$$ __label__organization__oecd 1.00001 __label__öngyilkosság 1.00001 __label__társadalom 1.00001 __label__gazdaság 1.00001 __label__statisztika 0.982024 __label__oktatás 0.977724 __label__geography__kuvait 0.600198 __label__geography__közép-ázsia 0.314061 __label__állatállomány 0.0695518 __label__analfabétizmus 0.0351548 $$$ __label__öngyilkosság __label__társadalom organization__oecd genre__grafikon year__2009 $$$ A százezer főre jutó öngyilkosságok száma az OECD-tagállamokban $$$ A százezer főre jutó öngyilkosságok száma az OECD-tagállamokban 9200281.pdf