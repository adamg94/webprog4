__label__építőipar 0.0222962 __label__cégek 0.00971848 __label__önkormányzat 0.00942259 __label__közlekedés 0.00942259 __label__pénzügy 0.0062999 __label__menedzsment 0.00539494 __label__gazdaság 0.00539494 __label__mezőgazdaság 0.00491541 __label__ipar 0.00395541 __label__hídépítés 0.0036036 $$$ __label__geography__magyarország 1.00001 __label__építőipar 0.0362301 __label__menedzsment 0.033096 __label__gazdaság 0.0179962 __label__cégek 0.0169249 __label__mezőgazdaság 0.0120638 __label__organization__hídépítő@@rt. 0.0109969 __label__közlekedés 0.00971848 __label__person__wáberer@@györgy 0.00556492 __label__person__najari 0.00539494 $$$ __label__építőipar __label__gazdaság __label__hídépítés geography__magyarország person__apáthy@@endre organization__hídépítő@@rt. genre__portré author__dobszay@@jános author__izsák@@norbert year__2008 $$$ Apáthy Endre $$$ Apáthy Endre A Hídépítő Zrt. elnök-tulajdonosa „Apám a végrendeletében rám hagyta a családot, próbálok is ennek a feladatnak eleget tenni” – villantja fel a 63 éves főhídépítő, milyen örökséget és felelősségeket hozott a szülői házból. A gyökerek Erdélyig nyúlnak: a nagypapa a marosvásárhelyi jegyzőségig viszi, de „szerencsétlenségére nem tudott románul, úgyhogy Trianon után három marhavagonnal az egész család áttelepült Magyarországra”. A mérnöki hivatást a papától örökli, Apáthy Árpád nagy tekintélynek örvendő hídépítő szakember. Nem csoda, ha az ifjú reménység 1967-ben a Hídépítő Vállalatnál kezd dolgozni, 1970-ben megszerzi a mérnöki oklevelet, és innentől fogva egyre beljebb betonozza magát: építésvezető, fő-építésvezető, majd főmérnök lesz. 1992-ben a kollektíva vezérigazgatónak választja. Így egy évvel később már ő vezényli le a Hídépítő Rt. eladását a francia Vinci konszernnek, akiktől 2004-ben megkapja a legnagyobb céges díjat – „a kísérőszövegben olyan lírai dolgokat emlegettek, mint a Duna aranyröge; jót röhögtem rajta”. Az már kevésbé vicces, hogy tavaly új francia főnököt kap, akivel aztán minden kötél szakad; egy évvel ezelőtt nyugdíjba is vonul. Talán a stabil alapoknak is köszönhető, hogy a történet mégis happy enddel végződik: idén márciusban szőröstül-bőröstül kivásárolja a gallokat a cégből, hogy a napokban már a családi vállalat nevében adhassa át a Megyeri hidat a fővárosiaknak, miközben cége persze továbbra is jelen van a hazai sztráda- és metróépítésben. A Hídépítő vezérének karrierjét átíveli a sokat emlegetett élethosszig tartó tanulás: felnőttként kezd el teniszezni, 50 évesen vág neki az angolnak („azért nem a franciának, mert nem akartam, hogy a főnökeimnek túl sok előnyük legyen”), majd pár éve, a csopaki nyaraló elkészülése után jön a vitorlázás is. Második feleségét 15 év házasság után veszíti el, Ménesi úti otthonában már csak élettársa és nevelt fia, Atilla várja, 37 éves Zoltán fia vállalkozó, a 30 éves Judit pedig állami gondozott gyerekekkel foglalkozik. – Többszöri határidő-módosítás után az autósok végre birtokba vehették a cége által felépített Megyeri hidat. Mekkora megkönnyebbülést jelent ez önnek – vagy az állami beruházásoknál menetrendszerűvé vált csúszásokat már sztoikus nyugalommal tűri? – Nem a nyugalmamról vagyok híres, sőt a környezetem néha – szerintem teljesen helytelenül – erőszakosnak tart. Kiabálni viszont nem szoktam. Igaz, néhány személyiségtípus, és ilyen a lányom is, pillanatok alatt ki tud hozni a béketűrésből. – Pedig meg mertünk volna esküdni, hogy az otthonában is hídépítő típus. A cége megvásárlásakor például több családi érdekeltségű vállalkozás is kapott kisebb-nagyobb falatokat. Ha a rokonok nem is szólítják Don Apáthynak, azért főz néha spagettit a famíliának? – Hál' istennek, megadatott, hogy anyagilag és erkölcsileg egyaránt segíteni tudom a rokonságot, s ha gondjuk-bajuk van, akkor velem beszélik meg. Néha viccesen keresztapának is szólítanak, de azért nem járulnak kézcsókra elém. Főzni amúgy bográcsban szoktam nekik. – Ha már a családfői tekintély: nem volt nyomasztó egy nagy hídépítő, az édesapja árnyékában felnőni? – Dehogynem, ráadásul még az a hendikepem is megvolt, hogy őt mindenki szerette: kompromisszumkészebb, kellemesebb egyéniség volt, mint én. A tárgyalópartnereim utálják is a szívósságomat, de hát ebben a székben az eredmények beszélnek, nem a szeretet. – De az már csak a saját döntése volt – még ha az apja esetleg bottal verte is be a céghez –, hogy egész életét, beleértve a nyári diákmunkákat is, a Hídépítőnél dolgozza le. – Inkább úgy mondanám: kézenfekvő választás volt. Léha gimnazistaként naponta bejártam ebédelni apámhoz a Közlekedési Minisztériumba, így mindenkit megismertem a szakmában. De azok az élmények is számítottak, hogy kisgyerekként az ötvenes években autóval elmehettem apámmal például a szolnoki Tisza-híd építésére. – Hiába, azok a szépen suhanó fekete Pobjedák! De ugye azért a kapcsolat az aktuális minisztériumi emberekkel ma is megvan? – Ha valaki 70-80 százalékban állami és önkormányzati megrendelésekből él, akkor többnyire – mindenkori – kormánypártivá lesz. Az Antall-kormánytól kezdve igyekszem az összes kormánnyal jó kapcsolatot ápolni, ez kisebb zökkenőkkel sikerült is. – Hát, igazán nem mondhatja, hogy rosszabbul él, mint négy éve: tavaly például rekordforgalmat, 112 milliárd forintot és 3 milliárdos profitot értek el. Ebben persze már benne van némi metróépítés, meg a karcsú és elegáns kőröshegyi völgyhíd, ahol a számvevőszék szerint kicsit vastagon fogott a ceruza. Mi történt? Netán túl jól sikerült a tárgyalás? Dupla árat mondott, ők meg véletlenül elfogadták? – Miért, drága volt? A bírálók többségének fogalma sincs arról, mennyibe kerül egy hídépítés. Azt is olvastam, hogy nem is kellett volna megépíteni. De szerintem ha az állam kiír egy versenyt, akkor a Hídépítőnek muszáj részt vennie rajta. Mellesleg a völgyhíd világraszóló bravúr. Metróra szükség van, annak megvalósítása viszont már nem biztos, hogy ilyen mestermunka. – Csak nem a cégére bízott Fővám téri állomásnál fölmerült konfliktusok miatt lett metrószkeptikus? Látja, mire nem képes az emberi rosszindulat: tavaly ősszel arról cikkeztek, hogy emiatt kényszernyugdíjazzák. Amúgy mit csinált abban a fél évben, amikor nem volt vezérigazgató? Nehezen tudjuk elképzelni galambokat etető nyugdíjasként... – Hát, a galambetetés nem is az én műfajom. De még nem vagyok olyan lezakkant állapotban sem, hogy naphosszat csak üdögéljek és olvasgassak. Rögtön kibéreltem egy irodát, hogy létrehozzak egy hasonló profilú társaságot, mint a Hídépítő, ám már jött is a lehetőség a cég megvásárlására. Azóta is áldom a szerencsét, mert ez egy nem mindennapi történet. – Ebben okvetlenül egyetértünk. Mi is rögtön lementünk hídba a hírtől, hogy rongyos 4 milliárd körüli összegért megvette a céget, ahol korábban alkalmazott volt! Egyébként annyira jól fizető állás volt a Hídépítő vezérigazgatójának lenni, hogy zsebből meg tudta venni a céget? – A franciák egyáltalán nem kevesellték az árat. Bár formálisan én vettem meg a céget, több partnerem is volt, aki segített összekalapozni a pénzt. Ekkor bizonyosodott be, hogy nem töltöttem el hiába az életemet: több olyan százmilliós kölcsönt kaptam, amiről azt sem mondtam meg, hogy mire kell. – Hiába no, ha a kapcsolati tőke egyszer forintosul. És tisztában van azzal, hogy ön is a tagja lett annak a tőkés oligarchiának, amelyikről manapság annyi szó esik a politikában? Netán azért már egy-egy telefonbeszélgetésnél eszébe jut, más is lehet a vonal végén, mint akivel beszél? – Hát, már feltűnt, hogy mostanság mennyit rendetlenkedik a telefonom, húsz-harminc másodperc után vonalat bont, visszhangossá válik, meg kattog. Néha bele is szólok, hogy rendbe kéne rakni a technikát. IZSÁK NORBERT – DOBSZAY JÁNOS
__label__belpolitika 1.00001 __label__kormány 1.00001 __label__kormányalakítás 0.999231 __label__kormányátalakítás 0.855861 __label__kormánykoalíció 0.152042 __label__kormányválság 0.00104223 __label__kormányprogram 0.0010105 __label__kormányülés 0.00054578 __label__közalkalmazottak 0.000482855 __label__privatizáció 0.000427316 $$$ __label__belpolitika 1.00001 __label__kormány 1.00001 __label__geography__románia 1.00001 __label__kormányalakítás 0.998555 __label__kormányátalakítás 0.812877 __label__kormánykoalíció 0.196836 __label__person__popescu-tariceanu 0.0396488 __label__person__calin 0.0396488 __label__person__vasile 0.0103382 __label__person__ciorbea 0.00913564 $$$ __label__belpolitika __label__kormányalakítás geography__románia person__vasile person__radu genre__hír year__1998 $$$ Új román kormány $$$ Új román kormány Radu Vasile, a Parasztpárt főtitkára, kinevezett román miniszterelnök lapzártánk után hirdeti ki kabinetjének névsorát, annyit azonban már tudni lehet, hogy a gyorsan és különösebb viták nélkül lezajlott koalíciós tárgyalások eredményeképpen több miniszter is a helyén marad. A Parasztpártnak várhatóan kilenc miniszteri tárca jut – ipar, távközlés, privatizáció, belügy, közmunkálatok, tanügy, kultúra, európai integráció, miniszteri rangú államtitkár a hadügyben –, ebből a jelek szerint a helyén maradhat az eddigi tanügyi, a kultusz- és az európai integrációs miniszter. A Demokrata Párt visszaülteti a helyére hadügy- és a közlekedési minisztert, megkapja továbbá a környezetvédelmet, a turizmust és a parlamenti kapcsolatok bársonyszékét. Az új kormány legnagyobb nyertese mindenképpen a Nemzeti Liberális Párt, amely megtartja az igazságügyi és megkapja a mezőgazdasági, valamint az ifjúsági és sportminisztériumot, s várhatóan az ő embere lesz a kormány főtitkára. Daniel Daianu állítólag megmaradhat pénzügyminiszternek, de a liberálisok győzködik őt, hogy lépjen be a pártjukba. Az Alternatíva Romániáért Párt megőrzi a kutatási, míg a Szociáldemokrata Párt a munkaügyi tárcát. Bár a tárgyalások megkezdésekor a Romániai Magyar Demokrata Szövetség vezetői úgy nyilatkoztak, hogy Birtalan Ákos marad a turisztikai és Tokay György a kisebbségekért felelős miniszter az új kabinetben is, a turizmust végül elcserélték a jelenleg legvitatottabb és botrányoktól leghangosabb egészségügyért, és erre a tisztségre Bárányi Ferenc képviselőt, temesvári orvost jelölték. Az eddig rendkívül pragmatikusnak tűnő Radu Vasile a hírek szerint a Ciorbea-kabinet költségvetését terjeszti a parlament elé.
__label__oktatás 1.00001 __label__közoktatás 1.00001 __label__tanterv 0.672342 __label__pedagógusok 0.51563 __label__tankönyv 0.168867 __label__általános@@iskola 0.0695518 __label__egyházi@@iskola 0.0566624 __label__etika 0.0460439 __label__középiskola 0.0396488 __label__demonstráció 0.0222962 $$$ __label__közoktatás 1.00001 __label__geography__magyarország 1.00001 __label__oktatás 1.00001 __label__tanterv 0.793116 __label__pedagógusok 0.569863 __label__demonstráció 0.109716 __label__általános@@iskola 0.0980893 __label__egyházi@@iskola 0.0953595 __label__tankönyv 0.0827073 __label__középiskola 0.0566624 $$$ __label__közoktatás __label__oktatás __label__tankönyv __label__tanterv geography__magyarország genre__cikk genre__címlapsztori author__szabó@@fruzsina year__2012 $$$ Átalakuló közoktatás, Sorsvezetők $$$ Átalakuló közoktatás Sorsvezetők Az erkölcs, a szigor és a rend régi-új jelszavai mentén szervezte újra a közoktatást a kereszténydemokrata oktatáspolitika. A kötelező tantervvel, államosított iskolákkal és kézivezérelt igazgatókkal fémjelzett rendszerhez a diákoknak, a tanároknak és a szülőknek is igazodniuk kell. „Miért félnek mindentől az emberek?” – fakadt ki egy tévéinterjúban Hoffmann Rózsa oktatási államtitkár alig egy héttel a harmadik „nemzeti tanévnyitó” előtt, amelynek helyszíne jól jelzi az „új rend” kezdetét. Az idén először egyházi iskolában, a ciszterci rend pécsi Nagy Lajos Gimnáziumában gyűlnek össze az erőforrás-minisztérium vezetői, hogy némi munícióval lássák el a tanárokat és a diákokat. Félnivaló és tisztáznivaló pedig akad bőven. Amit a kormányváltáskor még csak sejteni lehetett, az ma már egyértelmű: a Fidesz lemondott a közoktatási rendszer formálásáról, és a múltba révedő, programjában elemi iskolásokat, a nemzet napszámosait emlegető KDNP kezébe adta az irányítást. Pedig a kereszténydemokraták nem árultak zsákbamacskát, a balliberális oktatáspolitika mellett az első Orbán-kormány miniszteréhez, Pokorni Zoltánhoz köthető döntéseket is gyorsan kiradírozták. Az új vezérlőcsillag az 1920-as évek oktatásügyi minisztere lett. A Hoffmann által gyakran emlegetett Klebelsberg Kunó kilencven évvel ezelőtti pedagógiai hármasa, a rend, az erkölcs és a tudás jegyében végrehajtott változtatásokat az új tanév első hónapjaiban még csak a diákok egy része érzékeli majd. A kötelező napi tornaórákon sportoló nebulók, valamint a szigorított érettségi elvárásoktól tartó középiskolások után januárban a tanárok is a saját bőrükön érzik majd a váltást. Ekkor kerülnek állami fenntartásba azok az iskolák, amelyekhez nem ragaszkodnak az önkormányzatok. Az intézményvezetők ma még nem tudják, hova tartozik majd az iskolájuk, erről csak szeptemberben döntenek a 3000 fősnél nagyobb települések, ahol azzal sincsenek még tisztában, milyen támogatást kapnak, illetve milyen bevételeket tarthatnak meg, ha továbbra is ők működtetik az intézményeket. A pedagógusok összevonásoktól, elbocsátásoktól és – a miniszteri hatáskörbe kerülő kinevezések miatt – kézivezérelt iskolaigazgatók érkezésétől félnek, az oktatáspolitikusok pedig attól, hogy a szintén Klebelsbergről elnevezett központ nem lesz képes koordinálni a háromezer iskolát és a 150 ezer pedagógust. Pedig az oktatási államtitkárság csodaszerként tekint az állami intézményhálózatra, a gyengén teljesítő diákok felzárkóztatásának kulcsát ebben, továbbá az általános és a középiskola közé bepréselt Híd programban és az újraszabott Nemzeti alaptantervben látja. Amely pontosan körülírja, milyen az ideális diák: a „haza felelős polgára”, akiben kifejlődött a „hazafiság érzelemvilága”, reális önismerettel és „szilárd erkölcsi ítélőképességgel” rendelkezik, megtalálja a helyét a családban, a társadalomban és a munka világában, „tartalmas és tartós kapcsolatokra” törekszik. Bár az alaptantervvel kapcsolatos viták elsősorban a világnézeti elköteleződés és a „Wass Albert vagy Kertész Imre legyen kötelező” típusú kérdések mentén robbantak ki, az iskolai munkát a diákok egy része számára befogadhatatlan mennyiségű tananyag és a kötelezően választható kerettanterv befolyásolja majd. Nem véletlen, hogy a rendszerváltás óta mindig ezen a ponton csúcsosodtak ki az oktatáspolitikai viták. Hol gyengítették, hol erősítették a kerettantervek szerepét, arról azonban az első Orbán-kormány idején sem volt szó, hogy ezektől és a központilag kiválasztott tankönyvektől csak alig-alig térhetnek el az intézmények. Akormány centralizációs szándéka leginkább a tankönyvválaszték drasztikus szűkítésén érhető tetten. Egy júliusi törvénymódosítás az eddigi akkreditációs folyamat mellett lehetővé tette miniszteri tankönyvpályázatok kiírását is, lényegében az oktatásért felelős tárcavezető jogkörébe utalva annak eldöntését, hogy miből tanulhatnak a diákok, és miből nem. Ha az adott évfolyamon, az adott tantárgyból van olyan tankönyv, amelyet a miniszter kiválasztott, az iskolák csak azt az egyet rendelhetik meg, hiába van másik tíz is a tankönyvjegyzékben. A kérdés az, hány pályázatot ír majd ki az erőforrástárca. Ha minden tárgyból, minden évfolyamon – ettől tartanak a kiadók és az alternatív tananyagokat alkalmazó pedagógusok –, akkor rövid időn belül visszatér a rendszerváltás előtti időket idéző „egy tankönyves” oktatás, és megszűnik a tanárok szabad tankönyvválasztási joga. Az oktatási államtitkárság döntésein egyébként is érzékelhető a pedagógusokkal szembeni bizalmatlanság. A tervek szerint jövő ősszel elinduló életpályamodell a régóta várt béremelést szakmai vizsgarendszer kiépítéséhez köti: 2013 és 2018 között az összes pedagógusnak szakértők és gyakorló tanárok előtt kell bizonyítania, hogy jól végzi a feladatait. A szigort jelzi az 1985-ben megszüntetett tanfelügyeleti rendszer újjáélesztése is. „A mérhető dolgokat, a kerettantervhez igazodást, a pontosságot, a dokumentációt” – válaszolta Mendrey László, a Pedagógusok Demokratikus Szakszervezetének (PDSZ) elnöke arra a kérdésre, mire számít, mit fognak ellenőrizni a tanfelügyelők. A szakszervezetek még csak találgatnak, pedig Hoffmann már egy márciusi előadáson egyértelművé tette, hogy a pedagógusoktól „az alaptörvény és a nemzeti együttműködés programjának értékrendje” által meghatározott nevelést vár. Hoffmann egyébként is rutinos, ha ellenőrzésről van szó, a katolikus iskolák „intézmény-ellenőrzési és értékelési programját” a Pázmány Péter Katolikus Egyetem általa vezetett pedagógiai intézete dolgozta ki. Az összetett, a diákok tudásának mérésén, egyéni és csoportos interjúkon túl helyszíni vizsgálatokat is tartalmazó rendszer állami iskolákra szabott verziójáról egyelőre semmit nem lehet tudni, ahogyan a tervezett pedagóguskamara sorsáról sem. A HVG-nek nyilatkozó tanárok nem értik, hogy a szakszervezetek és szakmai szervezetek mellé miért kell egy újabb testület, pedig a kamara létrehozása jól illeszkedik a KDNP köznevelési rendszerébe. Valószínűnek látszik, hogy ez a szervezet dönt majd etikai kérdésekben és konkrét ügyekben, akár a pályától való eltiltással büntetve a renitens pedagógusokat. Folyosói pletykák ugyanakkor a kormányhoz lojális „érdekképviselet” létrehozásáról szólnak, Hoffmann ugyanis már kinevezése előtt olyan „kamara” létrehozásáról beszélt, amely „megjelenítené a gyakorló pedagógusok véleményét”. Amindennapos testnevelésről, a felmenő rendszerben kiépülő ingyenes tankönyvellátásról, a délután négy óráig tartó iskolai foglalkozásokról, a közösségi munka kötelezővé tételéről, a média- és pénzügyi tudatosságra nevelésről alighanem kedvező visszajelzések érkeznének, ahogy a magyar pedagógustársadalom jelentős részére jellemző, a poroszos hagyományokban gyökerező szemlélet miatt valószínűleg a kerettantervi szabályozás sem robbant ki lázadást. Kétségtelen, hogy a versenyképes tudáshoz nélkülözhetetlen kompetencia-központú oktatás nem volt népszerű, az intézmények kilencven százaléka pedig a módszertani-tartalmi szabadságot sem használta ki, így lényegében nem tanított mást, mint négy-öt évvel korábban. Az erkölcstan oktatásánál azonban rezeg a léc. Az elsős, ötödikes és kilencedikes diákoknak már jövőre választaniuk kell a hittan és az erkölcstan közül. Aki ez utóbbi mellett dönt, olyan témákról fog hallani az órákon, mint az „értelmes élet”, a lelkiismeret, a jó és a rossz, az erény és a bűn. „Itt lesz az a pont, amelynél sok szülő azt mondja majd, hogy ezekről a kérdésekről inkább otthon akarnak beszélni” – jósolja az egyik budapesti általános iskola igazgatója. Hasonló reakciót válthatott volna ki a Pintér Sándor-féle iskolaőr-tervezet is, amelynek vitájában még az oktatási államtitkárság is a puhább verziót támogatta. A belügyminiszter elképzelése ellen – az iskolaőr megakadályozhatná, hogy a tanköteles korú diákok a tanítás vége előtt elhagyják az épületet – Pokorni és Hoffmann is tiltakozott. Az Országgyűlés a nyári szünet előtti utolsó ülésnapon végül olyan változatot szavazott meg, amelynek alapján az utcán lődörgő általános iskolásokat rendőr kísérheti az iskolaigazgatóhoz, ha nem tudják „hitelt érdemlően” bizonyítani, hogy engedéllyel hiányoznak. Arról, hogy a rendőrök mi alapján ellenőrzik majd, kinek hány órája van aznap, egyelőre semmit nem lehet tudni. SZABÓ FRUZSINA
__label__érdekvédelem 0.956644 __label__szakszervezet 0.679189 __label__érdekegyeztetés 0.399822 __label__közalkalmazottak 0.168867 __label__munkajog 0.0980893 __label__béralku 0.0926978 __label__pedagógusok 0.0362301 __label__feketegazdaság 0.019134 __label__demonstráció 0.0185566 __label__sztrájk 0.0179962 $$$ __label__geography__magyarország 1.00001 __label__érdekvédelem 0.867046 __label__érdekegyeztetés 0.585111 __label__szakszervezet 0.48439 __label__közalkalmazottak 0.103759 __label__béralku 0.0566624 __label__munkajog 0.0293222 __label__nyugdíj 0.0229874 __label__organization__liga@@szakszervezetek 0.0222962 __label__pedagógusok 0.0209742 $$$ __label__érdekegyeztetés __label__érdekvédelem __label__politika __label__szakszervezet geography__magyarország person__pataky@@péter organization__mszosz genre__interjú genre__keretes year__2010 $$$ „Nem szabad rögtön bedobnunk a széket az ablakon” $$$ „Nem szabad rögtön bedobnunk a széket az ablakon” Az üdülési alapítvány megszüntetésével a jóléti szerepüktől fosztja meg a kormány a szakszervezeteket. Még inkább lefokozza azonban őket azzal, hogy bojkottálja az évtizedek óta működő háromoldalú érdekegyeztetést is – mondja Pataky Péter, a Magyar Szakszervezetek Országos Szövetségének (MSZOSZ) elnöke. HVG: A 2006-os választás után a szakszervezetek azonnal az utcára vonultak tisztes európai béreket és a munkahelyi kiszolgáltatottság elleni fellépést követelve. Most az érdekegyeztetés kormányzati mellőzését is türelemmel viselik? P. P.: Ha lesz is, valóban csak protokolláris lesz az Országos Érdekegyeztető Tanács ülése, hiszen túl vagyunk az utóbbi hetek törvényalkotási ámokfutásán, ami mindenfajta egyeztetés nélkül zajlott le. Ezzel együtt nem játszhatjuk el a sértődöttet, hiszen még csak ezután kerül terítékre a munkavállalókat igazán érintő törvények sora. A háttérből azt halljuk, hogy az őszi menetben a kormány még a munka törvénykönyvének módosításával is előhozakodik majd. Ami viszont az ígért, sosem látott mértékű adócsökkentéseket illeti, eddig csupán a társasági adót mérsékelték, kíváncsian várjuk a folytatást. Mindössze annyit tudunk, hogy a lépés miatt már az idén 50 milliárd forint hiányozni fog a költségvetésből, miközben gazdaságélénkítő hatása évekkel később várható. HVG: Ön milyen gazdaságélénkítő lépést javasolna a kormánynak? P. P.: Inkább a járulékokat kellene csökkenteni, a bérköltség ugyanis hónapról hónapra érezhető tétel a cégek gazdálkodásában. Igaz, az meg valamelyik másik kasszából fog hiányozni, amit valahonnan megint rögtön pótolni kell majd. Meglátjuk, mit hoz az ősz. Ezért mondom, hogy nem szabad rögtön bedobnunk a széket az ablakon, adjuk meg az esélyét – még ha kicsi is –, hogy az igazán lényeges kérdésekben a kormány mégiscsak értelmes párbeszédet folytat majd a szakszervezetekkel. HVG: Eddig is voltak már lényeges, a munkavállalók nagy tömegeit érintő törvénymódosítások, amelyekről nem kérdezték meg az érdekképviseleteket. Például a végkielégítések 98 százalékos különadója. P. P.: Ahogyan a parlamentben is elhangzott – bár nem szívesen idézem, mert nem más, mint a jobbikos Vona Gábor mondta, de ez esetben speciel igaza volt –, a fideszes képviselők eddig egyrészt a hatalmi bázis abszolút bebetonozásával, másrészt a gyors bosszúállással voltak elfoglalva. Ami a búcsúpénzek különadóját illeti, kénytelen vagyok azt feltételezni, hogy a kormány kihasználja a társadalomban létező információs hiányt, nevezetesen azt, hogy az emberek nem tudják, mi értendő pontosan közszférán. A köztisztviselők és a közalkalmazottak esetében szigorúan a bértábla alapján történnek a kifizetések, és lényegében csak 20-25 év munkaviszony után jár olyan végkielégítés, amely túlléphet a 2 millió forinton. Valóban teljesen fölösleges büntetni valakit azért, mert mondjuk húsz évig iskolaigazgató volt, és nyugdíj előtt két-három évvel elbocsátották. Sokkal egyszerűbb lett volna csak a köztulajdonban lévő cégek vezetőire meghozni a szabályt. A legaggályosabb azonban nem is ez, hanem a visszamenőleges hatály. Eddig úgy tudtuk, az alkotmány védelmet nyújt arra, hogy az egyént vagy a gazdálkodó szervezetet hátrányosan érintő változtatásokat visszamenőleges hatállyal ne lehessen bevezetni.
__label__gazdaság 1.00001 __label__pénzügy 0.377551 __label__gazdasági@@válság 0.22271 __label__gazdaságpolitika 0.0716012 __label__gazdasági@@előrejelzés 0.0169249 __label__hitel 0.0100236 __label__világgazdaság 0.00691384 __label__pénz-@@és@@tőkepiac 0.00507033 __label__kamat 0.00395541 __label__kereskedelem 0.00371725 $$$ __label__gazdaság 1.00001 __label__geography__usa 1.00001 __label__gazdasági@@válság 0.262852 __label__pénzügy 0.228166 __label__gazdaságpolitika 0.0695518 __label__organization__imf 0.0446909 __label__pénz-@@és@@tőkepiac 0.0203424 __label__geography__európai@@unió 0.0132328 __label__kamat 0.0106625 __label__gazdasági@@előrejelzés 0.00832578 $$$ __label__gazdaság __label__gazdasági@@válság __label__pénzügy geography__európai@@unió geography__japán geography__usa genre__cikk genre__címlapsztori author__kocsis@@györgyi author__nagy@@gábor year__2001 $$$ A világgazdaság a recesszió szélén, Imbolygó $$$ A világgazdaság a recesszió szélén Imbolygó A Világkereskedelmi Központ elleni támadás nemcsak az Egyesült Államok gazdasági hatalmának szimbólumát rombolta le, de a recesszió közvetlen közelébe sodorta a már szeptember 11-e előtt lendületét vesztett amerikai gazdaságot. Az USA magával ránthatja az ázsiai országok többségét - a japán gazdaság már magától is hanyatlik -, sőt akár az Európai Uniót is, ahol azonban egyelőre nem tartanak visszaeséstől. Félmillió dollár - a minden részletre kiterjedő nyomozás jelenlegi állása szerint nagyjából ennyibe került az Amerika elleni terrortámadásban részt vevő 19 fős kommandó felkészítése és az akció végrehajtása. Az isteni küldetéstudattól vezérelt gépeltérítők közül hárman két nappal a támadás előtt 5-5 ezer dollárt még akkurátusan vissza is utaltak kapcsolattartójuknak az Egyesült Arab Emírségekbe. A félmillió dolláros „befektetés” viszont tragikusan hatékonynak bizonyult: a közvetlen kár a becslések szerint meghaladja a 40 milliárd dollárt, áttételes hatásként pedig a terroristák a recesszió szélére sodorták az Egyesült Államokat, s veszélyesen annak közelébe a világgazdaságot. Az USA hazai össztermékének (GDP) idei harmadik negyedévi adatai még nem ismertek, ám az amerikai gazdaságot ért sokkról mindent elmondanak a foglalkoztatás számai. Szeptember harmadik hetében, amikor a légitársaságok s más iparágak nagyszabású elbocsátásokat jelentettek be, az újonnan munkanélküli-segélyért folyamodók száma 58 ezer fővel 450 ezerre ugrott. Ez kilenc éve, a legutóbbi recesszió óta nem látott magasság, s még nem tartalmazza azokat, akik a közeljövőben vesztik el csapatostul a munkahelyüket, valamint azokat a New York-i szállodákban, éttermekben fél- vagy illegálisan dolgozó ezreket, akik egzisztenciális zuhanását nem fogja föl az Amerikában amúgy is ritkásan szőtt szociális háló. Közgazdászok körében már általános a meggyőződés - ami ellen a politikusok még tiltakoznak -, hogy az amerikai gazdaságra recesszió vár. Ennek kritériuma, hogy a GDP két, egymást követő negyedévben folyamatosan csökkenjen. Az amerikai gazdaság már az idei év második negyedében is alig növekedett - az adatot éppen a múlt héten módosították 0,2-ről 0,3 százalékra -, s a vasárnap véget ért harmadik negyedévvel kapcsolatban kevesen vélik úgy, hogy elkerülhető a negatív tartományba való átcsúszás. Az USA recessziójának bekövetkeztét „elintézettnek” nevezte Kenneth Rogoff, a Nemzetközi Valutaalap (IMF) most debütált vezető közgazdásza is. Hogy aztán még ugyanazon a szerdai sajtóértekezleten gyorsan korrigálja magát, mondván, a szeptember 11-ei támadásnak az amerikai gazdaságra gyakorolt hatása még nehezen meghatározható. Rogoff egyébként az IMF világgazdasági előrejelzését kommentálta azt követően, hogy a Valutaalap és testvérintézménye, a Világbank lefújta a múlt hét végére tervezett washingtoni közgyűlését, ami nem zavarta az eseményre rákészült globalizációellenes csoportokat, hogy az amerikai kormány háborús tervei miatt tüntessenek, ha már egyszer ott vannak a fővárosban. Az IMF már szeptemberi - de még 11-e előtt lezárt - prognózisában úgy vélte, az amerikai GDP a kilencvenes évek szédítő konjunktúrája után az idén csupán 1,3 százalékkal gyarapodik, s az ütem jövőre is csak 2,2 százalékra gyorsul föl. Az előrejelzést várhatóan rövidesen ismét lefelé módosítják, ez azonban nem jelenti azt, hogy az amerikai gazdaság várható recesszióját a terrortámadás okozta volna, az inkább csak taszított egyet rajta a lejtőn. A munkanélküliség augusztusban ugrott a júliusi 4,5-ről 4,9 százalékra, miközben a mutató egy éve még a három évtizedes mélypontot jelentő 3,9 százalékon volt. A tőzsdén már hónapok óta jobbára estek az árfolyamok, hogy aztán a négynapos kényszerszünet után a Wall Street - 1200 milliárd dollárnyi befektetői vagyont eltüntetve - az 1929-1933-as nagy gazdasági világválság óta a legrosszabb hetét zárja, az idei szeptember pedig 1975 decembere óta az első olyan hónap legyen, amikor nem vezettek be új részvényt a tőzsdére. A Fehér Ház és a washingtoni kongresszus már a nyáron kereste a gazdaságélénkítés útját-módját, s ezeket a törekvéseket csak fölerősítette az életet néhány napra szinte megállító terrortámadás. A gazdasági növekedés kétharmadát generáló lakossági fogyasztáshoz szükséges bizalom indexe már szeptember első tíz napjában - az akkor még mit sem sejtő Amerikában - a legutóbbi, 1990-1991-es recesszió óta mért legnagyobb zuhanást produkálta. S a jövőbe vetett bizalom helyreállítását szinte reménytelenné teszi a légitársaságoknál kezdődött, de mások által is folytatott elbocsátási hullám. Az üzletek e hét végén is szinte kongtak az ürességtől, bármilyen kedvező akciókkal is próbálkoztak a kereskedők. Közben folyik a vita a recesszió elkerüléséhez szükséges gazdaságélénkítő injekció hatóanyagairól. Azt még egyöntetű helyeslés fogadta, amikor a kongresszus, afféle elsősegélyként, 40 milliárd dolláros rendkívüli kiadást fogadott el a támadás közvetlen kárainak enyhítésére, a légitársaságoknak nyújtott 15 milliárdos csomaggal kapcsolatban azonban sokan nehezményezték a kiemelt bánásmódot. A további teendőket illetően a képviselőház republikánus többsége előállt a tőkeérték-növekedési adó általuk mindig is nagyon kedvelt csökkentésével, miközben George W. Bush elnök gazdasági főtanácsadója, Lawrence Lindsey a vállalati nyereségadót mérsékelné. A szenátust ellenőrzésük alatt tartó demokraták viszont mindkét ötletet a gazdagoknak, illetve a nagyvállalati lobbinak nyújtott segítségnek tartják, s azt javasolják, a lakossági kereslet élénkítése érdekében a Bush által a tavasszal elfogadtatott 1300 milliárd dolláros adócsökkentő program egyik eszközének mintájára adjanak „visszatérítést” az egyéneknek - de ne csak azoknak, akik fizetnek szövetségi jövedelemadót, hanem azoknak is, akik az adómentes sávba esően keveset keresnek. Folyik az egyezkedés közpénzeknek a gazdaságba pumpálásáról is, miközben a politikusok tisztában vannak azzal, hogy a remélt költségvetési többlet alaposan megcsappant. Sőt a hétfőn kezdődött pénzügyi évben a katonai kiadások, az újjáépítés és a várható élénkítési intézkedések után még az sem biztos, hogy sikerül kiegyensúlyozni az államháztartást. A kompromisszumot ezúttal is a jegybank szerepét ellátó Fed elnöke, Alan Greenspan igyekszik megtalálni, s a legnagyobb segítséget ehhez a múlt héten a szenátus pénzügyi bizottsága előtti meghallgatáson vele együtt fellépő Robert Rubintól, a Clinton-kormány egykori pénzügyminiszterétől - ma a Citicorp egyik vezetője - kapta, aki az utóbbi három hétben időnként elhomályosította szürke utódját, Paul O’Neillt. A kilencvenes évek konjunktúrájának két építőmestere a fogyasztást serkentő átmeneti adócsökkentést szorgalmaz, a Fed elnöke ezenkívül a GDP egy százalékát, legalább 100 milliárd dollárt elérő - a már elfogadott 40 plusz 15 milliárdot is tartalmazó - költségvetési élénkítő csomagot is javasol. Greenspan és Rubin abban is egyetértett, hogy kapkodás helyett meg kellene várni, amíg a korábbi lépések meghozzák a gyümölcsüket, különös tekintettel az idei kamatcsökkentésekre, amelyek sorában az október 2-ai már a kilencedik volt. Az amerikai gazdaság motorjának újraindítására már csak azért is szükség van, mert ahogyan a kilencvenes években az USA húzta magával - és rántotta ki az 1997-1998-as pénzügyi válság kátyújából - a világgazdaságot, úgy most a recesszióba is magával viheti. Ami a nagy gazdasági válság időszaka óta folyamatosan bővülő világgazdaság számára nem visszaesést jelent, hanem 2 százalék alatti globális növekedést. Ennek bekövetkeztére azért is erősödött az esély, mert az Egyesült Államok és az Európai Unió (EU) szokatlan módon egyszerre ért a növekedési ciklus aljára, ahonnan a harmadik központnak számító Japán egy évtizede képtelen kimozdulni. „Legalább néhány hétre még szükség van ahhoz, hogy kiderüljön, miként reagál a világgazdaság” - jegyezte meg múlt csütörtökön Antonio Fazio, az Európai Központi Bank (ECB) kormányzótanácsának olasz tagja az után, hogy aznapi ülésén a frankfurti pénzintézet úgy döntött, pillanatnyilag nem módosít az irányadó kamatláb mértékén. Az amerikai terrortámadást követően az ECB csak szeptember 17-én - a Fed intézkedésével egyidejűleg - csökkentett kamatot, 0,5 százalékponttal 3,75 százalékra, és szakértők nem is számítanak továbbira november elejéig. Az EU-ban visszaeséstől nem, csak a gazdasági növekedés ütemének újabb lassulásától tartanak. Didier Reynders belga pénzügyminiszter szerint az idén az EU-beli gazdasági növekedés aligha éri el a 2 százalékot. „Mivel Európában a fellendülés sem volt olyan látványos, mint Amerikában, valószínűleg a lassulás sem lesz olyan meredek” - vélekedik Daniel Gros, a brüsszeli Európai Politikai Tanulmányok Központja (CEPS) kutatóintézet szakértője. Gros szerint ezt támasztja alá, hogy az infláció mérséklődik, és hogy az EU úgynevezett stabilitási és növekedési paktuma megengedi a költségvetési politika némi lazítását azon tagországok számára, ahol a büdzsé egyensúlyban van, vagy többletet mutat; igaz, nem tartoznak ezek közé olyan nagy tagállamok, mint Franciaország, Németország vagy Olaszország. Már most látszik, hogy az utasok számának csökkenése és a biztosítási díjtételek 10-15-szörösre emelése nyomán az európai gazdaság leginkább sújtott szektora a légi közlekedés. Az amerikai kormánytámogatás mintájának követésétől tartva a brit EasyJet magán-légitársaság egészoldalas hirdetésben kérte Loyola de Palaciót, az Európai Bizottság (EB) közlekedésügyi főbiztosát, ne engedjen a „kiválasztott” nemzeti légitársaságok állami támogatását sürgető „szirénhangoknak”. Az uniós pénzügyminiszterek végül úgy döntöttek, hogy még a kivételes helyzetben sem függesztik föl a vállalkozások állami támogatását tiltó közösségi rendelkezéseket, és minden kormányzati pénzjuttatási szándékot változatlanul az EB versenyhatóságai minősítenek. De hogy az európai repülőgépek mégse kényszerüljenek a földön maradni (keretes írásunkat a Swissair csődjéről lásd az előző oldalon), az uniós tagállamok egy hónapig biztosítási garanciát nyújthatnak a bajba került cégeknek, ám az állami garanciáért „megfelelő díjat” kell kérni. A világ második legnagyobb gazdaságának számító Japán súlyosabb problémákkal kénytelen szembenézni. Az ország, már az Amerikát ért terrortámadás előtt, annak ellenére visszacsúszott a recesszióba, hogy a jegybank gyakorlatilag nullára csökkentette a kamatszintet. Nem használtak a politikai érdekek által irányított infrastrukturális beruházásokra elfolyt költségvetési óriásinjekciók sem, amelyek következtében Japán adósságállománya a GDP 1992-es 60 százalékáról 130 százalékra emelkedett, s a fejlett ipari országok között korábban felelőtlenül költekezőnek tartott Olaszországénál és Belgiuménál is magasabb. Ha pedig Japánra nem számíthatnak, s az amerikai felvevőpiac szűkössé válik - az 1997-1998-as időszaktól eltérően nem lesz, ami megmentse a visszaeséstől az ázsiai gazdaságokat. A legsebezhetőbbeknek az exportfüggő országok, mint Tajvan és Szingapúr számítanak, valamint azok, mint Indonézia, amelyek még igazán ki sem lábaltak a három évvel ezelőtti válságból. Kínának viszont újfent segítséget nyújthat hatalmas belső piaca, a központi irányítású költségvetési beavatkozás és a Kereskedelmi Világszervezethez (WTO) való csatlakozás, mivel az utóbbit kísérő liberalizációs intézkedéseket követően itt valószínűleg utat tör majd magának az amerikai tőke. Kocsis Györgyi / Brüsszel Nagy Gábor / New York
__label__bűnüldözés 0.907322 __label__bűnözés 0.731069 __label__rendőrség 0.507822 __label__bűnmegelőzés 0.0203424 __label__társadalom 0.00971848 __label__oktatás 0.00408014 __label__személy@@elleni@@erőszak 0.00308537 __label__nemzetpropaganda 0.00308537 __label__közbiztonság 0.00272499 __label__szervezett@@bűnözés 0.00226185 $$$ __label__geography__magyarország 1.00001 __label__bűnözés 0.941664 __label__bűnüldözés 0.939923 __label__rendőrség 0.106701 __label__nemzetpropaganda 0.0503406 __label__embercsempészet 0.0293222 __label__diplomácia 0.00885735 __label__organization__amnesty@@international 0.00735583 __label__organization__interpol 0.00670285 __label__bűnmegelőzés 0.00649827 $$$ __label__bűnüldözés __label__bűnözés geography__magyarország genre__cikk genre__keretes year__1999 $$$ És nemzetközivé lett... $$$ És nemzetközivé lett... „Önöknél pontosan úgy történik egy helyszínelés, mint nálunk” - csodálkozott az egyik amerikai egyetem kriminalisztikaprofesszora, amikor magyarországi tartózkodásakor rendőr vendéglátói azzal kedveskedtek neki, hogy elvitték egy gyilkosság helyszínére. A példa mindenesetre jelzi: az utóbbi években megélénkült Magyarország bűnüldözési „idegenforgalma”. Egyre több az olyan külföldi nyomozó is - kilétükről és jövetelük pontos céljáról keveset tudni -, akik egy-egy konkrét ügyben igyekeznek segíteni magyar kollégáikat, majd távoznak az országból. E nemzetközi együttműködés rendjét a bűnügyi jogsegélyről szóló törvények szabályozzák, illetve kétoldalú szerződések, amelyekből 1958 és 1997 között összesen 27 született. Az egyezmények amúgy meglehetősen egy kaptafára készülnek, s általában olyan kérdésekről rendelkeznek, mint hogy az aláíró államok rendőrei egymás országában, a „vendéglátó” kérésére, házkutatást vagy tanúkihallgatást végezhetnek, illetve segíthetnek megállapítani egyes személyek lakhelyét és személyazonosságát. Az internacionális bűnüldözési együttműködés legfőbb szervezete továbbra is az egyes országokra, országcsoportokra érvényes körözéseket továbbító, összesen 179 országot tömörítő Interpol, amely azonban sokak elképzelésével szemben nem önálló testület, inkább csak a nemzeti rendőrségek szabályozott segítségnyújtási és információtovábbítási kooperációja. A most 40 főt foglalkoztató magyar Interpol-iroda - az ország 1982-es belépése és 1998 közötti időszakban - összesen 217 esetben kért segítséget, ugyanakkor a külföldi társirodák 4592 alkalommal kérték a magyarokat valaki elfogására, 618 esetben eltűnt személy megkeresésére, 7609 ízben pedig gépjármű felkutatására. A külföldi kapcsolatok között kétségkívül a leglátványosabb a magyar rendőrség és az amerikai Szövetségi Nyomozó Hivatal (FBI) közötti együttműködés. Olyannyira, hogy a nemzetközi rendőri kooperáció általános gyakorlatától eltérően az FBI - mint a múlt év végén hivatalosan is bejelentették - anyagilag is támogatni fogja a magyar „kistestvért”, például kriminalisztikai laborberendezések ajándékozásával. A két ország között kialakult rendőrbarátság állítólag Pintér Sándor belügyminiszter, korábbi országos rendőrfőkapitány és Louis Freeh FBI-igazgató jó kapcsolatából fakad. „Az együttműködés két fő eleme a konkrét ügyekben való segítségnyújtás, illetve az oktatás” - mondta a HVG kérdésére Leslie Kaciban, a Budapesten működő Nemzetközi Rendészeti Akadémia (NRA) igazgatója. Az FBI 2,5 millió dolláros támogatásából, illetve félmillió dollárnyi magyar kormánytámogatásból létesült intézmény négy éve nyitotta meg kapuit, hogy a kelet- és közép-európai államok, valamint a volt szovjet tagköztársaságok, azaz ma összesen 21 ország rendészeti középvezetőinek szervezzen továbbképző kurzusokat. „A hallgatók egyebek mellett olyan, a térségben viszonylag frissen megjelent bűncselekményfajták, például számítógépes csalások, bankkártya-hamisítások felderítéséről szerezhetnek ismereteket, amelyekben az FBI nagy gyakorlattal rendelkezik” - mondja Boda József rendőr ezredes, az NRA magyar igazgatója, hozzátéve: ma már vámnyomozók, határőrök, sőt adónyomozók képzésében is részt vesznek. A titkosszolgálati iskoláztatástól - mivel az intézményt amúgy is sokan afféle regionális kémközpontnak gondolják - távol tartják magukat. Arra a kérdésre, hogy az amerikai fél mit kap viszonzásul a magyaroknak nyújtott támogatásért, Leslie Kaciban csak ennyit válaszolt: „információt” - hozzátéve, hogy ez nem a magyar adatbázisokhoz való összekapcsolódás útján, hanem inkább emberi közvetítéssel történik. Néhány fős külföldi nyomozócsoportok, szakértők egyre gyakrabban kapcsolódnak be magyarországi ügyek felderítésébe. Az importzsaruk kilétét, sőt gyakran szakterületét is sokszor homály fedi. A titkolózást szakértők szerint csak részben indokolja „a nyomozás érdeke”, vagyis az, hogy a célszemélyek a vendégzsaruk szakmai képzettségéből, számából vagy akár itt-tartózkodásának időtartamából ne vonhassanak le következtetéseket a nyomozás irányáról. A másik ok, hogy az idegen földön való nyomozás szuverenitási, sőt bűnüldözési presztízsszempontból is kényes ügy. Néhány látogatásról mindazonáltal tudni lehet. A családtagjai kiirtásával gyanúsított magyar-belga Pándi András ügyében például mind a magyar, mind a belga rendőrök többször átugrottak egymáshoz. Tavaly tavasszal két FBI-ügynök járt Magyarországon, akik az általuk alkalmazott „profilalkotási módszerrel” - a kriminalisztikai nyomokból és a kikövetkeztethető személyiségjegyekből kirajzolódó kép megalkotásával - igyekeztek segíteni a bolti sorozatgyilkos kézre kerítését. Az Aranykéz utcai robbantást követően is bekapcsolódtak a munkába amerikai - majd miután egy szlovák kivégzőosztagra terelődött a gyanú, pozsonyi - nyomozók. A robbantássorozat korábbi időszakában pedig állítólag egymást érték a német, amerikai és osztrák vendégrendőrök, akik azt vizsgálták, nem emlékeztetnek-e a talált nyomok valamilyen, korábban náluk elkövetett bűncselekményre.
__label__terrorizmus 0.936295 __label__katasztrófavédelem 0.000529305 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__terrorizmus 0.99712 __label__geography__pakisztán 0.430157 __label__organization__al-káida 0.00942259 __label__iszlám 0.00913564 __label__öngyilkosság 0.00318268 __label__repülőgépeltérítés 0.00233316 __label__person__abu 0.00199777 __label__légikatasztrófa 0.000789366 __label__person__ahmad 0.000656203 __label__person__pervez 0.000656203 $$$ __label__hadsereg __label__terrorizmus geography__pakisztán geography__usa organization__al-káida genre__hír year__2006 $$$ GYILKOS AMERIKAI LÉGICSAPÁS $$$ GYILKOS AMERIKAI LÉGICSAPÁS Legalább 18-an, köztük nők és gyerekek vesztették életüket abban a múlt pénteki amerikai légicsapásban, amely az afgán határ közelében egy pakisztáni falu több épületét rombolta le. Anélkül hogy felelősséget vállaltak volna, az akciót washingtoni források megerősítették: egy pilóta nélküli amerikai gépről indították a rakétákat, miután a CIA fülest kapott, hogy a falu egyik házában vendégeskedik az al-Káida terrorszervezet második számú vezetője, Ajman al-Zavahri. Az Oszama bin Laden által létrehozott hálózat „agyának” tartott Zavahri azonban pakisztáni hírszerzési források szerint nem jelent meg a vacsorán, sőt a házból órákkal a támadás előtt távozott az a két vallási vezető is, aki a pakisztáni törzsi területen az al-Káida tagjainak nyújt menedéket. Az egyiptomi származású Zavahri az utóbbi évben az al-Káida arcává vált, mialatt a mozgalom első számú vezére nem jelentkezett. Az incidensre néhány nappal azt követően került sor, hogy Pakisztán erélyesen tiltakozott, mert az Afganisztánban állomásozó amerikai erők a határon átlőve nyolc embert öltek meg a pakisztáni törzsi területen.
__label__szakszervezet 0.928419 __label__érdekvédelem 0.51563 __label__belpolitika 0.0154346 __label__munkajog 0.0100236 __label__társadalom 0.00691384 __label__szakszervezeti@@vagyon 0.00649827 __label__érdekegyeztetés 0.0043415 __label__szociáldemokrácia 0.0043415 __label__közalkalmazottak 0.0036036 __label__foglalkoztatás 0.00248262 $$$ __label__geography__magyarország 1.00001 __label__szakszervezet 0.961544 __label__érdekvédelem 0.538993 __label__társadalom 0.0656148 __label__organization__mszosz 0.0321107 __label__munkajog 0.016413 __label__foglalkoztatás 0.0128312 __label__organization__autonóm@@szakszervezetek@@szövetsége 0.0106625 __label__belpolitika 0.00649827 __label__szakszervezeti@@vagyon 0.00507033 $$$ __label__érdekvédelem __label__fúzió __label__szakszervezet geography__magyarország organization__autonóm@@szakszervezetek@@szövetsége organization__mszosz organization__szakszervezetek@@együttműködési@@fóruma genre__cikk author__dobszay@@jános year__2013 $$$ Konföderációk versenye, Utóvédek $$$ Konföderációk versenye Utóvédek A válságban lévő érdekképviseletek kitörési kísérletének része, hogy három konföderáció a jövőben egy zászló alatt folytatná a harcot. A magyar szakszervezeti mozgalom az egyik leginkább megosztott az egész unióban. Ám ez most változhat: május 1-jén „egyesíti erőit és minőségileg új alapokra helyezi” kapcsolatát a Magyar Szakszervezetek Országos Szövetsége (MSZOSZ), a Szakszervezetek Együttműködési Fóruma (SZEF) és az Autonóm Szakszervezetek Szövetsége, ami – a HVG információi szerint – egy majdani fúzió első lépése lehet. Ez a „nyugatosodás” jelének is tekinthető: a hat magyar munkavállalói konföderációhoz képest másutt – például az olaszoknál és a svédeknél – talán ha kettő-három működik, de például Ausztriában egyetlen tömörülésben is jól megférnek az ágazati, munkahelyi érdekvédők (a német és az angol helyzetről lásd Beleszólás-szabadság, valamint Fogyva és törve című írásunkat). Az egységesülésre minden okuk megvan: az érdekvédelmi mozgalmak 1990 utáni szétaprózottságát – ha érdekei ezt diktálják – azóta is leplezetlenül használta és használja ki a mindenkori politikai hatalom. Az egyetlen központosított tömörülésből, a Szakszervezetek Országos Tanácsából (SZOT) a rendszerváltást követően kirajzott, illetve új alapítással életre kelt, mára közel kétszáz önálló testületet számláló érdekvédelmi szféra osztódása a kilencvenes évek végére lényegében befejeződött. A letisztulásra, egyszerűsítésre irányuló kísérletek mindeddig rendre kudarcot vallottak. A folyamatot nehezítette, hogy a konföderációk (az MSZOSZ, az Autonómok és a SZEF mellett az Értelmiségi Szakszervezeti Tömörülés, a Liga és a Munkástanácsok Országos Szövetsége), illetve tagszervezeteik specializálódása, szakosodása elmaradt. Ugyanazon ágazatban így ma több szakszervezet is működik, és a munkahelyeken, illetve a kormánnyal külön-külön tárgyalva sokszor a többiek konkurenseként lép fel. A vasúti szektorban például öt reprezentatív szakszervezet, a pedagógusoknál is legalább kettő olyan, a maga nemében erős működik, melyek közül az egyikkel megegyezve a mindenkori kormányok (a múlt hónapban például az oktatásban) meg tudták előzni az országos méretű sztrájkok kialakulását. A megmozdulások sikerességét eleve kétségessé teszi a gyenge társadalmi támogatottság. A magyar társadalom alapvető bizalmatlansága nyilvánul meg abban, hogy – mint a Medián kilencvenes évek eleje óta rendszeresen publikált közvélemény-kutatásaiból kiderül – a szakszervezetek megítélése többnyire negatív, az intézményi rangsorban rendre az átlag alatti eredményt produkálnak: 100 fokú skálán mérve 1991 óta 28 és 38 közötti pontszámokat, tavaly például 36-ot. Népszerűségük, pontosabban népszerűtlenségük nagyjából a szintén alacsony „árfolyamon” jegyzett pártokéval mozog együtt; sőt többnyire alatta marad. Ebben az is szerepet játszik, hogy a szakszervezetek tevékenysége mind a mai napig a politikai térben értelmeződik, nemcsak az érdekvédelmi mozgalom történelmileg baloldalhoz kötődő hagyományai, hanem a szakszervezeti funkcionáriusok pártkapcsolatai, például parlamenti képviselőségük miatt is (erről lásd Szakik és szakítások című írásunkat). A politikai kötelékek időközben bekövetkezett lazulása ellenére az érdekvédelmi szféra máig a pártpolitika utánpótlásvonalaként működik: a második Orbán-kormány ellenzékének új pártformációjában megjelent például a szolidaritásos Kónya Péter. A szakszervezetek politikai megosztottsága a kétezres évek elejére némileg enyhült, amihez hozzájárult az érdekegyeztetés – mindenkit egyformán sújtó – kormányzati háttérbe szorítása az első Orbán-kormány idején. Ennek nyomán 2000-ben már elvi megállapodás is született olyan ernyőszervezet, „szuperkonföderáció” létrehozására, amelyben önállóságát megőrizve mind a hat tömörülés részt vett volna. Az egységesülés azonban, egy közös május 1-jét leszámítva, a személyi és politikai érdekellentétek miatt akkor meghiúsult. S bár a tavaly elfogadott, az alkalmazottakra nézve hátrányos új munka törvénykönyve ismét egymás felé terelte őket, a most létrejönni látszó fúzió is csak részleges. Az ellentétekre jellemző, hogy a ligás Gaskó István már fel is vetette, hogy az általa SZOT-utódnak nevezett többiek formálódó közeledése mögött az MSZP-kampány támogatása húzódhat meg. Az ellentábor viszont nem felejti, hogy Orbán Viktor miniszterelnök – aki még egy Liga-elnökségi ülésre is elment tavaly – Gaskóékat és a Munkástanácsokat tekinti tárgyaló félnek. A legégetőbb szakszervezeti probléma az amúgy is alacsony – a KSH adatai szerint 12 százalék körüli – szervezettség folyamatos lemorzsolódása. Ahogy a Szakszervezeti stratégia és megújulás című, a Foglalkoztatási és Szociális Hivatal megbízásából a Compleo Kft. által készített 2010-es kutatásból kiderül: a tagszerzési technikák jelentős része inkább más szakszervezetek tagjainak elcsábítására, mintsem új tagok toborzására épít. A csökkenő létszám zuhanó tagdíjbevételekkel is jár, tovább mérsékelve a szakszervezetek megújításának esélyét. Az alacsony presztízst rontotta az is, hogy egyes, reflektorfényben álló szakszervezeti vezetők a sovány érdekvédelmi eredmények mellett is magas egyéni hasznot, olykor államtitkári, miniszteri szintű magas juttatásokat értek el. A vasutas érdekvédők – Gaskó, Borsik János – esetében például már öt éve összejött a 700-800 ezres havi bruttó átlagjövedelem. Amikor mindez kiderült, az érintettek azzal érveltek, hogy a magas jövedelmek a megvesztegetés ellen hatnak, mivel megakadályozzák, hogy egy tisztségviselőt „szívesség” fejében több bérrel jutalmazhasson a munkáltató (HVG, 2007. június 23.). Bár a járandóságokban az utóbbi időkben már fel lehet fedezni az önmérséklet jeleit, sokatmondó a fiatalok ódzkodása a mozgalomtól, ami értelemszerűen a tagság öregedésével, a nyugdíjasok arányának növekedésével jár együtt. A generációs közeledést az sem segíti, hogy – mint a 2010-es kutatás is jelzi – túl közhelyes a szakszervezetek magukról kialakított képe. Ráadásul gyakran lőnek olyan célpontokra – ilyen például a költségvetési egyensúly ügye –, amelyeknek a munkavállalókra gyakorolt közvetlen hatásait a polgárok nem érzékelik, így azonosulni sem igen tudnak az érdekvédelmi akciókkal. Szembetűnő fogyatékosságuk a magyar szakszervezeteknek, hogy a közösségépítés fogalma szinte ismeretlen számukra. Pozitívum ugyanakkor, hogy az általuk kínált szolgáltatások skálája egyre szélesebb: a jogsegélyszolgálattól kezdve az üdültetésen és a sokféle kedvezményre jogosító csomagon keresztül az önsegélyező alapokig sok minden megtalálható benne. Újabban az is konkurenciát jelent, hogy számos, a munkahelyi problémákkal kapcsolatos tanácsadásra és az ottani körülmények javítására szakosodott cég, intézmény jelent meg az érdekvédők piacán. Eközben „belülről” a szakszervezeti vezetők sokszor azt érzékelik, hogy az állásukat féltő munkavállalók nem hajlandók kiállni a saját érdekeikért. A 2010-es kutatáskor egy közepes méretű cég vezetője így fogalmazott ennek kapcsán a munkavállalóiról: „Minek adjak több bért nekik, ha nem kérik?” DOBSZAY JÁNOS
__label__egészségügy 0.996527 __label__kórházak 0.978395 __label__ingatlan 0.0275953 __label__önkormányzati@@vagyon 0.00885735 __label__szülészet 0.00670285 __label__önkormányzat 0.00281093 __label__kollégium 0.00272499 __label__gyermekek@@helyzete 0.00256091 __label__befektetés 0.00219272 __label__háziorvosi@@rendszer 0.00151118 $$$ __label__geography__magyarország 1.00001 __label__geography__budapest 0.999403 __label__egészségügy 0.992889 __label__kórházak 0.989023 __label__organization__heim@@pál@@gyermekkórház 0.0827073 __label__ingatlan 0.0550153 __label__organization__fővárosi@@önkormányzat 0.0236995 __label__geography__iv.@@kerület 0.0229874 __label__önkormányzati@@vagyon 0.019134 __label__szülészet 0.016413 $$$ __label__egészségügy __label__kórházak __label__önkormányzati@@vagyon geography__magyarország organization__heim@@pál@@gyermekkórház genre__cikk author__gáti@@júlia year__2003 $$$ POLITIKAI VITA A HEIM PÁL KÓRHÁZRÓL, Gyermekes dolgok $$$ POLITIKAI VITA A HEIM PÁL KÓRHÁZRÓL Gyermekes dolgok A fővárosi közgyűlés egészségügyi bizottságában leszavazták a Heim Pál Gyermekkórház bővítésének beruházási tervét. Az intézmény igazgatója politikai okokat gyanít a teljesen váratlan elutasítás mögött, amely működésképtelenné teheti a főváros legnagyobb gyermekgyógyászati létesítményét. „Meg sem fordult a fejemben, hogy ezt a tervet leszavazzák, teljesen biztosra vettem, hogy a beruházás ügye ugyanolyan fontos az ellenzéknek is, mint a kormánypártoknak” - osztotta meg elképedését a HVG-vel Smrcz Ervin, a Heim Pál Gyermekkórház (HPGY) főigazgatója. A beruházás ügyét Szolnoki Andrea főpolgármester-helyettes terjesztette október 16-án a közgyűlés egészségügyi bizottsága elé, amelynek arról kellett döntenie, javasolják-e állami céltámogatásra a HPGY területén 2006-ban kezdődő beruházással létesítendő új épületet. Ez az év egyben az intézmény születésének centenáriuma lenne, már ha megéri: a C épület - itt van a kórházi ágyak zöme - „szavatossága” ugyanis régen lejárt. Az 1975-ben 15 év garanciával felújított tetőszerkezet talán még kitart néhány évig, ám a százéves ispotály előbb-utóbb lakhatatlanná válik, ehelyett kellene tehát egy másik, a fekvőbetegeknek és a műtéti tömbnek is helyet adó, korszerű épület. „A választások időszakában megnőtt az egy ágyra jutó politikus látogatók létszáma” - emlékezett vissza Smrcz a nem is oly távoli múltra. Mind a főváros jelenlegi vezetésének, mind kihívóinak, az MSZP-s színekben indult Gy. Németh Erzsébetnek és a jobboldali ellenzék támogatásával, de függetlenként rajthoz állt (utóbb a Fidesz-MPSZ alelnökévé választott) Schmitt Pálnak a programjában szerepelt a kórház felújítása. A 13 tagú egészségügyi bizottságban mostanra mintha feledték volna az ígéreteket: nem csupán egységesen az ellenzék, hanem Bánk Judit MSZP-s és Weltner János SZDSZ-es képviselő is a nemre adta a voksát. Az egészségügyért felelős Szolnoki Andrea a HVG kérdésére elmondta, nem tekinti lezártnak az ügyet, szakmai egyeztetés után újra a bizottság elé terjeszti az elképzelést. A főváros ugyanis Budán egy, Pesten két nagy gyermekellátási centrum fejlesztését és fenntartását tervezi, ebből a dél-pesti régió ellátása a hosszú távú program szerint a HPGY-é marad. Ehhez viszont az kell, hogy az idén 2,9 milliárd forintból gazdálkodó, az ország gyermekjáróbeteg-forgalmának ötödét egymaga ellátó intézmény, amely emellett 16 ezer fekvőbeteget is fogad, megkaphassa az új épületet. Ez optimális esetben sem lenne készen előbb 2009-nél és a 8 milliárd forintosra tervezett költségből 3 milliárdot állna a főváros, a többi 5 milliárdra állami céltámogatást kell igényelni. A fővárosi egészségpolitikusok legalábbis nagy vonalakban egyetértenek abban, hogy a csökkenő gyermeklétszám miatt (1990-ben 351 ezer 14 évesnél fiatalabb gyermek élt Budapesten, a 2002-es demográfiai adatok 234 ezer fősnek mutatják ezt a korosztályt) a gyógyítókapacitás mára túlméretezetté vált. A budapesti kórházakban közel 2 ezer gyermekágy van, aminek a fele is elég lenne, de nem szétszórva, hanem néhány helyen koncentrálva. „Rendkívül gazdaságtalan felnőtt intézményekben húszágyas gyermekosztályokat működtetni, már csak az ügyelet megszervezése miatt is, amihez szakorvos kell. Az EU-ban is mindinkább nagy, régiókat ellátó óriás gyógyintézményeket hoznak létre” - érvelt a gazdaságos „üzemnagyság” mellett Smrcz. Ugyanakkor attól tart, a politika látszólag szakmai érvek mögé bújva keresztbe tesz, az ellenzéknek ugyanis nem érdeke, hogy a kormánypártok nevéhez fűződjön egy ilyen beruházás megvalósítása. Az fővárosi „egészségügyi ellenzék” vezetője, Kupper András (Fidesz-MPSZ) a HVG kérdésére elmondta: nem a rekonstrukció ellen szavazott. Ő a szakmai megegyezést hiányolja, az előzetes egyeztetést a gyermekgyógyász kollégium és a két - földrajzilag is igen közeli - Semmelweis egyetemi gyermekklinika között. „Úgy kellene az új épületet kialakítani, hogy az helyet adjon a méltatlan körülmények között tengődő klinikáknak is, közel legyen a fővárosban a legnagyobb értéket képviselő (ugyancsak a Nagyvárad tér tőszomszédságában lévő) gyermek-szívsebészeti centrumhoz” - magyarázta Kupper. Ő, mint mondta, mer merészet álmodni: a Nagyvárad tér környékén lévő minden intézményt - a Heim Pálon kívül a Szent Istvánt, a Szent Lászlót, a kardiológiai intézetet, no meg a gyermekklinikákat csakúgy, mint az Üllői úti egyetemi gyógyítóhelyeket - egy regionális központtá szervezné. Ha ez nem megy, szóba jöhetne a gyermekellátás korszerűsítésére egy zöldmezős beruházás is. Havas Szófia, az egészségügyi bizottság szocialista alelnöke tisztán politikai indíttatású akadékoskodásnak látja a beruházási döntés késleltetését, hiszen semmi realitása nincs egy vadonatúj kórház felépítésének, ami legalább 25 milliárd forintba kerülne, miközben tavaly 2,5 milliárd forint beruházási és 1,5 milliárd forint felújítási céltámogatás jutott a főváros 19 kórházának és egészségügyi intézményeinek. „Ráadásul sem a kardiológiai intézet, sem az egyetemi klinikák nem tartoznak a fővároshoz” - említett még egy szempontot Havas, miért is nehéz komolyan venni a Kupper-féle tervet. A két „átszavazó” közül az MSZP-s Bánk Judit figyelmetlenséggel, pillanatnyi zavarodottsággal magyarázta Szolnoki Andreának a voksolását, Weltner János SZDSZ-es egészségpolitikus viszont részletesebben kimunkált beruházási programot támogatna, és klinikai orvosként a minél szebb és nagyobb, központosított intézmény ellenzéki gondolatával is szimpatizált. „Senki nincs a Heim Pál ellen, mindenki nagyívű koncepciót szeretne látni. Ebből azonban semmi sincs készen. Ha szállodákra, bankokra van pénz, kell hogy legyen a gyógyító intézményekre is” - adott sokkal inkább érzelmileg, semmint közgazdaságilag megalapozott indoklást a HVG-nek Weltner. Smrcz Ervin főigazgatónak cseppet sincs ellenére, hogy helyet adjanak a gyermekklinikáknak, de ő már tudja, mire képesek a szép álmok. A most vitatott épületnek ugyanis 1983-ban már állnia kellett volna: készen voltak a kiviteli tervek, és megvolt ekkor a szükséges 800 millió forint a kivitelezésre és a berendezésre. A II. számú Gyermekgyógyászati Klinika akkori igazgatójának fejében azonban remek terv fogalmazódott meg: építsenek még további három emeletet az épületre, hogy elférjen benne majd a szívsebészet és a klinika is. Tervét megértés fogadta a budapesti pártbizottságon is, ám mire elkészült az új projekt, a költség 2 milliárdosra nőtt, a tűzoltóság pedig nem engedélyezte a túl magasra tervezett házat. Közben a félretett pénz másra ment el, így semmi nem lett az egészből. GÁTI JÚLIA
__label__természeti@@katasztrófa 0.665421 __label__katasztrófa 0.0803675 __label__árvíz 0.0128312 __label__lakásbiztosítás 0.00383448 __label__katasztrófavédelem 0.00371725 __label__lakásépítés 0.00318268 __label__földrengés 0.00281093 __label__biztosítás 0.00160785 __label__erdőtűz 0.00151118 __label__tűzoltás 0.00151118 $$$ __label__geography__magyarország 1.00001 __label__természeti@@katasztrófa 0.843905 __label__katasztrófa 0.320831 __label__geography__esztergom 0.0197291 __label__lakásépítés 0.0174525 __label__árvíz 0.0136468 __label__lakás 0.00885735 __label__polgári@@védelem 0.00735583 __label__geography__győr 0.00556492 __label__katasztrófavédelem 0.00539494 $$$ __label__katasztrófa __label__természeti@@katasztrófa geography__magyarország geography__szikszó genre__hír year__1999 $$$ Szikszói szélvihar $$$ Szikszói szélvihar Vasárnap délután 2 órakor néhány percig 150-160 kilométeres sebességű tornádó és jégeső pusztított a közel hétezer lakosú Borsod-Abaúj-Zemplén megyei városkában, Szikszón. A vihar - amely egy házat sem tett ugyan teljesen lakhatatlanná - körülbelül 200 lakásban okozott komoly kárt, s megnehezítette a 3-as főúton a közlekedést. Az ÁB-Aegon Biztosítóhoz körülbelül száz lakáskár-bejelentés érkezett 10 millió forint összértékben, s a cég kedden már kiutalásokat is teljesített. A Hungária Biztosító keddig 36 kárt már rendezett, egy részüket kifizette, a legtöbbet számla alapján állja majd, s összesen 50 kárbejelentésre, 10-12 millió forint kárra számít. Az önkormányzathoz kedd délelőttig 40 olyan polgár fordult, akiknek nem volt biztosításuk: őket az önkormányzat gyorssegélyben részesíti, de a házak helyreállítására nincs elég pénze, ehhez központi forrásra számít - közölte Tóth Ágnes aljegyző. A Belügyminisztérium (BM) által kezelt, vis maior esetén felhasználható keretből a korábban hasonló kárt szenvedett községek főként akkor kaptak támogatást, ha önkormányzati tulajdonban esett kár. Kedden Szikszó soron kívül megkapta ebből az alapból a téli hókárokra kiutalt több mint kétmillió forintot - közölték a BM-ben. Az Országos Meteorológiai Szolgálat szerint Magyarországon eddig 20 nagyobb tornádót jegyeztek fel, közülük kettő emberáldozatokat is követelt. A legutóbbi tornádó tavaly júliusban Tar községben pusztított, s 60 házat rongált meg.
__label__autólopás 0.00142036 __label__kultúra 1e-05 __label__pénzügy 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 1.00001 __label__politika 1e-05 __label__geography__európai@@unió 1e-05 __label__geography__usa 1e-05 __label__pénzügy 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__bűnüldözés geography__magyarország genre__táblázat year__1997 $$$ Érvényben lévő körözések száma 1997. január 2-án $$$ Érvényben lévő körözések száma 1997. január 2-án Táblázat: Tárgyak 128 556 Gépjárművek 75 409 – Interpol-körözés 1 977 Személyek 21 341 – eltűntek 2 557 – elfogatóparancs 18 784 ebből 1,5 évnél régebbi 6 218 Forrás: Országos Rendőr-főkapitányság
__label__élelmiszeripar 0.978395 __label__édesipar 0.0875738 __label__ipar 0.0851091 __label__fúzió 0.0534133 __label__csokoládéipar 0.0209742 __label__üdítőitalgyártás 0.0136468 __label__gyógyszeripar 0.00491541 __label__vegyipar 0.00447838 __label__sütőipar 0.00408014 __label__multinacionális@@cégek 0.00328306 $$$ __label__élelmiszeripar 0.987189 __label__édesipar 0.287778 __label__geography__svájc 0.0827073 __label__ipar 0.0656148 __label__organization__nestlé 0.063725 __label__csokoládéipar 0.0384762 __label__geography__magyarország 0.0244331 __label__cukoripar 0.019134 __label__organization__kraft@@foods@@magyarország@@kft. 0.0149671 __label__organization__holcim 0.00735583 $$$ __label__élelmiszeripar geography__svájc organization__nestlé genre__cikk genre__keretes year__1994 $$$ A Nestlé-birodalom $$$ A Nestlé-birodalom A francia-svájci Henri Nestlé 1867-ben kezdte a bébitápszernek szánt tejpor gyártását, nagyjából ugyanakkor létesült a kontinensen elsőként sűrített tejet gyártó üzem, az Anglo-Swiss Condensed Milk Co. A kettő 1905-ben egyesült. A cég 1929-ben bekebelez három svájci csokoládégyárat, és ágazatvezetővé lép elő az édességiparban. 1947-ben a fennhatósága alá kerülnek a Maggi levesporok is. 1977-től él a mai társasági forma (nemzetközi részvénytársaság, amelyet a világ 10 tőzsdéjén jegyeznek). Mára a Nestlé a világ első élelmiszer-ipari multija, amely mintegy 15 ezer féle élelmiszert állít elő 68 országban, 489 üzemben. Egyik vezető terméke az insztant kávé, ehhez évente a világ kávétermésének 12 százalékát vásárolja fel. A céghez tartozik egyebek között a Vittel, a Perrier (ásványvíz), a Herta (felvágottak), a Chambourcy, a Locatelli (sajt, tejfélék), a Buitoni (tészta), a Findus (mélyhűtött áruk), a Libby’s (konzervek), a Friskies (állateledel), de foglalkozik gyógyszergyártással, s 25 százalékig ellenőrzi a világ legnagyobb kozmetikumgyártóját, a l’Oréalt is.A 210 ezer alkalmazottat foglalkoztató cég árbevétele 1993-ban 57,5 milliárd svájci frank (40 milliárd dollár) volt, ebből az adózás utáni nyereség 2,9 milliárd frank (5 százalék), tekintélyes része tartalékba téve. Magyarországon a Nestlé Hungária Kft. 1991-ben létesült a Szerencsi Édesipari Vállalat szerencsi és diósgyőri üzemének megvételével, azóta megvette a Zamat (volt Franck) Budapesti Kávégyárat is. A 100 százalékig Nestlé-tulajdonlású – s a magyar kávé- és édességpiacért a versenytársakkal gyilkos harcban álló – kft. tavalyi forgalma 7,2 milliárd forint volt.
__label__gazdaság 0.812877 __label__energiaellátás 0.196836 __label__energiaipar 0.00539494 __label__bányászat 0.00395541 __label__környezetvédelem 0.00289958 __label__gazdaságpolitika 0.00256091 __label__szénbányászat 0.00107496 __label__szegénység 0.000697851 __label__elektronikai@@ipar 0.000598409 __label__áramszolgáltatás 0.000497857 $$$ __label__gazdaság 0.538993 __label__energiaellátás 0.00349342 __label__környezetvédelem 0.00233316 __label__energiaipar 0.00226185 __label__geography__magyarország 0.00187757 __label__organization__rosia@@montana@@gold@@corporation 0.00107496 __label__organization__rotary@@klub 0.000979752 __label__geography__szászország 0.000949944 __label__person__manmohan 0.000865901 __label__organization__világbank 0.000865901 $$$ __label__gazdaság __label__gazdasági@@válság __label__világgazdaság genre__olvasói@@levél author__bakos@@lászló year__2009 $$$ A háromszáz csapás $$$ A háromszáz csapás Komolyan kell vennünk Paul Samuelson figyelmeztetését – 2012 előtt ne számítsunk fellendülésre –, hiszen ő már az 1929–1933-as nagy gazdasági világválság idején is közreműködött a megoldások keynesi módszerekkel történő keresésében. Tudjuk, hogy napjainkban (HVG, 2009. február 7.) ez az irányzat vált ismét uralkodóvá a látványosan megbukott friedmani piaci önszabályozási ideákkal szemben. Most az adócsökkentések mellett a belső vásárlóerőt is növelő lépések kellenek, s általános takarékosság. Összehangolt állami fiskális és monetáris politikával érhetünk el eredményt, s ha feltárjuk tartalékainkat. Ilyen nagy lehetőség az energiapazarlás megszüntetése. Hazánkban például a földgáz 40 százalékát a lakosság fogyasztja. Ennek a fogyasztásnak mintegy a felével ma a természetet fűtjük: a lakótömbök lakásainak nyitott ablakain és a távfűtések hőszigetelés nélküli csővezetékein keresztül. Azért jut nálunk másfélszer akkora földgázfogyasztás egy lakosra, családra, mint a fejlettebb országokban, mert a radiátorokon sok helyütt nincs szabályozószelep, és a lakosság nem érdekelt az energiatakarékos fűtésben. BAKOS LÁSZLÓ NYUGDÍJAS KÖZGAZDÁSZ (DUNAÚJVÁROS) Szerző:
__label__bűnözés 1.00001 __label__bűnüldözés 0.0197291 __label__államtitok 0.00758724 __label__természetvédelem 0.00117951 __label__ügyészség 0.000580316 __label__állatállomány 0.000482855 __label__rendőrség 0.000414482 __label__társadalom 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__bűnözés 0.99594 __label__organization__orfk 0.00610756 __label__bűnüldözés 0.00121659 __label__geography__európai@@unió 1e-05 __label__külpolitika 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 __label__person__kassai@@viktor 1e-05 $$$ __label__államtitok __label__bűnözés geography__magyarország genre__táblázat genre__keretes year__1999 $$$ Ismertté vált államtitoksértések Magyarországon $$$ Ismertté vált államtitoksértések Magyarországon Táblázat: Év Bűncselek- mények száma Ebből vádemelés Bűnelkövető (fő) Ebből megvádolt (fő) 1995 6 1 4 1 1996 4 2 2 1 1997 10 5 5 5 1998 11 7 14 11 Forrás: Legfőbb Ügyészség
__label__minőségvédelem 0.00133502 __label__exporttámogatás 0.000389985 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__állami@@vagyon 0.00942259 __label__organization__kopint-datorg@@rt. 0.00491541 __label__person__petykó@@zoltán 0.0042088 __label__versenyszabályozás 0.00383448 __label__minőségvédelem 0.00371725 __label__organization__nemzetgazdasági@@minisztérium 0.00318268 __label__organization__magyar@@villamos@@művek@@rt. 0.00299103 __label__organization__mbfb@@rt. 0.00281093 __label__person__berényi@@jános 0.00256091 $$$ __label__gazdaság __label__integráció geography__európai@@unió geography__magyarország person__lajtner@@tamás organization__szövetség@@magyarország@@európai@@integrációjáért genre__hír year__1998 $$$ Új lobbyszervezet $$$ Új lobbyszervezet Szövetség Magyarország Európai Integrációjáért (SZMEI) néven Lajtner Tamás üzletember – 1995-től a Tocsik–Szokai-ügy miatti 1996-os menesztéséig az Állami Privatizációs és Vagyonkezelő Rt. igazgatósági tagja – elnökségével új lobbyszervezet alakult a múlt héten. A vállalkozások által létrehozott szövetség célja a „magyar gazdasági társaságok érdekképviselete” az integrációs folyamatban. Egyebek mellett szakmai tanácskozásokat szerveznek, háttéranyagokat készíttetnek majd. A SZMEI alapítói között van a Magyar Villamos Művek Rt., a Magyar Olaj- és Gázipari Rt., a Magyar Külkereskedelmi Bank Rt., a Magyar Építő Rt., a Nagy Sándor-féle Trend/Prognózis Rt., a Budapesti Közgazdaság-tudományi Egyetem, valamint Lajtner saját cége, a Hazai Befektető Rt.
__label__hitel 0.980886 __label__pénzügy 0.946607 __label__felszámolás 0.136618 __label__csőd 0.0518555 __label__vállalkozói@@hitel 0.0174525 __label__faktorálás 0.0103382 __label__hitelszövetkezet 0.00832578 __label__záloghitel 0.00670285 __label__gazdasági@@bűnözés 0.00670285 __label__lakossági@@hitel 0.00610756 $$$ __label__geography__magyarország 1.00001 __label__pénzügy 0.989996 __label__hitel 0.890304 __label__felszámolás 0.268951 __label__csőd 0.0433758 __label__organization__athlon@@zrt. 0.0302246 __label__organization__provident@@pénzügyi@@rt. 0.0209742 __label__faktorálás 0.0124417 __label__lízing 0.00971848 __label__hitelszövetkezet 0.00758724 $$$ __label__gazdaság __label__hitel __label__pénzügy geography__magyarország organization__athlon@@zrt. genre__cikk author__papp@@emília year__2009 $$$ ATHLON-FELSZÁMOLÁS, Gyorslift $$$ ATHLON-FELSZÁMOLÁS Gyorslift Több mint 1 milliárd forint veszteséget halmozott fel a volt csúcsmenedzserek által alapított Athlon gyorskölcsönző cég, amelyet tulajdonosai vittek a csődbe. Miközben szocialista képviselők elszántan támadják a több száz százalékos hiteldíjjal dolgozó, gyorskölcsönt nyújtó cégeket, az állami vállalatvezetői karrierben nem akadály, ha valaki éppen az effajta – legális uzsoraként emlegetett – hitelezésben lát üzleti fantáziát. A Magyar Posta igazgatóságába nemrég választották be például Sándor Lászlót, a Malév és a Fővárosi Vízművek ex-vezérigazgatóját, aki egyik alapítója és részvényeinek eladásáig vezetője volt a gyorskölcsönökre szakosodott Athlon Zrt.-nek. Kinevezése mellett hozták fel jó pénzügyi vénáját, azt legalábbis kiválóan felmérte, hogy mikor kell kiszállnia az általa létrehozott pénzügyi vállalkozásból. A 2006 novembere óta működő Athlon engedélyét a múlt héten visszavonta ugyanis a Pénzügyi Szervezetek Állami Felügyelete (PSZÁF), és kezdeményezte a veszteségei miatt megrendült tőkehelyzetű cég felszámolását. Az eljárás során a tulajdonosok valószínűleg elvesztik befektetésüket. A legtöbbet a Leisztinger Tamás nagyvállalkozó cégcsoportjába tartozó Forrás Nyrt. bukhat, amely 2007 végén került be az Athlonba. Addig 16 kisebb-nagyobb pakettel rendelkező magánszemélyből – köztük a 14 százalékkal részesedő Sándor Lászlóból – és a Contradex Kft.-ből állt a részvényesek köre. Ez utóbbi, Fazakas Imre tulajdonában levő cég az alapítás után 150 milliós befektetéssel szállt be a gyorskölcsönző vállalkozásba. A Forrás 2008 márciusáig két lépésben 49,72 százalékos tulajdonhoz jutott 670 millió forint befektetésével. Egyrészt névérték felett jegyzett új részvényeket, másrészt meglévő részvényesek papírjait vette meg. Ekkor szállt ki az Athlonból az alapító Sándor, és ekkor csökkent le néhány százalékra az induláskor 18 százalékos pakettjével a legnagyobb részvényesnek számító Szini Istvánnak, a GE Hungary volt főtanácsadójának a tulajdoni hányada. A többi alapító magánszemély közül jó pár a Forrással együtt részt vett a tőkeemelésben, de ők a Forrással ellentétben a jegyzéssel már csak korlátozott tagsági és vagyoni jogokat nyújtó értékpapírokhoz juthattak. A felszámolás mérlegét csak az javíthatja, ha maradéktalanul be tudják hajtani a kinnlévő hiteleket. Erre kicsi az esély. Ráadásul a Karsai József szocialista képviselő és Mali Zoltán drávapiski polgármester által az év elején indított Provident-ellenkampány hatására más gyorskölcsönző cégekkel szemben is kibontakozhat a polgári ellenállásnak titulált törlesztésmegtagadás. A PSZÁF mindenesetre rögzítette, hogy a Hitelintézeti Felszámoló Nonprofit Kft. által végzett felszámolás időszakában nem módosulnak a korábban megkötött lakossági gyorskölcsönszerződések feltételei, ezért a részleteket az ügyfeleknek a szokott rendben kell visszafizetniük. Az Athlont a PSZÁF azért zárta be, mert kudarcba fulladt a fizetésképtelenné vált és július elején csődvédelembe menekült pénzügyi vállalkozás és hitelezői közötti július végi egyezkedés. Ezek után a felügyelet reménytelennek látta, hogy a cég teljesíteni tudná azt a követelményt, miszerint a saját tőke nem lehet kisebb a minimálisan előírt 50 millió forintos jegyzett tőkénél, aminek teljesítésére egyébként a múlt hónap közepén felszólította. A mérlegadatokból kiolvasható, hogy a gyorskölcsönző vállalkozás a 2006-os alapítási évben 52 millió forint, majd 2007-ben, a működés első teljes évében 414 millió forint veszteséget termelt, 2008-ban pedig 665 milliót. Két év és két hónap alatt tehát összesen 1,1 milliárd forint hiányt hozott össze, ami lényegében felemésztette a tulajdonosok tőkeinjekcióit. A veszteség kódolva volt, hiszen hiába hízott 2008 végére 2,5 milliárd forintra a hitelállomány, az ezen elért 1,1 milliárd forintos bruttó kamatbevétel 200 millió forinttal kevesebb volt, mint amennyit a cég a működésére fordított. Nézőpont kérdése, hogy a bevétel volt kevés, vagy a kiadás túl sok. Az adósoknak biztos igen magas volt a hiteldíj, amit a kölcsönök után fizettek. Más gyorskölcsönző cégekkel összehasonlítva mégis meglepően alacsony haszonkulccsal dolgozott az Athlon. A Provident például tavaly 29,5 milliárd forint összegű év végi hitelállomány mellett 35 milliárd kamat- és kamatjellegű bevételt kasszírozott. Az Athlonnál másfél évvel korábban piacra lépett, de annál jóval lassúbb ütemben növekvő KáPé Hitel Zrt. 615 millió forintos év végi hitelállományával szemben pedig attól nem sokkal elmaradó, 540 millió forint összegű bruttó kamatbevétel áll. Ezek után nem meglepő, hogy az eredmények is egészen másképpen festenek az Athlon versenytársainál. A Provident csaknem 6 milliárd forintos nyeresége két és félszerese az előző évinek, miközben a KáPé is igen jó évet zárt, ugyanis az előző évi 8,7 millió forintos veszteség után 1,4 milliós profitra tett szert. Az Athlon bukása miatt valószínűleg nagyobb summát vesztenek a neki hitelező pénzintézetek, hacsak nem biztosították be megfelelő fedezetekkel a pénzügyi vállalkozásnak nyújtott refinanszírozásukat. Az Orgovány és vidéke Takarékszövetkezet, a 2006-ban nyújtott és 2011 végén lejáró, jelenleg 300 millió forintra rúgó hiteléhez a tulajdonosoktól is kapott kezességet, míg a másik két kereskedelmi bank – az MKB és a CIB – többek között óvadékkal és a cég vagyonát terhelő jelzálogjoggal biztosította be magát. A fedezetek között szerepel az ügyféltartozások engedményezése a hitelekhez forintforrást nyújtó bankok számára, ám ennek haszna nagyban függ az adósok fizetési fegyelmétől. A banki és tulajdonosi veszteségeket csak úgy lehetett volna elkerülni, ha tavaly nyáron újabb tőkeinjekciót kap az Athlon, ám a kisrészvényesek egy csoportja ezt meghiúsította. A közgyűlésen szerintük csalással elfogadott tőkeemelést megtámadták a bíróságon, arra hivatkozva, hogy jogsértő volt a határozat, és annak következtében teljesen elveszítették volna befolyásukat a cég vezetésében a Forrás javára. Felszólamlásukat annak idején elfogadhatatlannak tartotta Zeitvogel János, a Forrás Nyrt. vezérigazgatója, aki a Magyar Hírlapnak nyilatkozva azt mondta, hogy a részvények már elveszítették volna értéküket, ha a Forrás nem teszi lehetővé az Athlon működését. A néhány napja bekövetkezett vég óta bizonyos, hogy kamikaze akciót hajtott végre a tulajdonosok egy csoportja, amire nincs valódi magyarázat, hacsak nem akarták valamilyen okból eltüntetni a céget. A tőzsdén jegyzett Forrás mindenesetre a meghiúsult hitelezői egyezkedés után részvényesei megnyugtatására közölte, saját tőkéjének 4 százalékát sem fektette be az Athlonba. PAPP EMÍLIA
__label__belpolitika 0.981463 __label__kormányválság 0.019134 __label__csapatkivonás 0.00142036 __label__arab-izraeli@@konfliktus 0.00107496 __label__kormányátalakítás 0.000789366 __label__külpolitika 0.000765406 __label__kormány 0.000598409 __label__történelem 1e-05 __label__váltó 1e-05 __label__news@@international 1e-05 $$$ __label__geography__nagy-britannia 1.00001 __label__person__tony 0.718604 __label__belpolitika 0.538993 __label__person__blair 0.44554 __label__person__gordon 0.152042 __label__organization__munkáspárt@@(nagy-britannia) 0.0293222 __label__person__brown 0.0259674 __label__person__cameron 0.0229874 __label__person__david 0.0174525 __label__csapatkivonás 0.00885735 $$$ __label__belpolitika geography__nagy-britannia person__blair person__tony genre__cikk genre__keretes year__2007 $$$ Blair bajban $$$ Blair bajban A lehető legrosszabbkor jött Tony Blair kormányfőnek a 15 brit haditengerész március 23-ai elfogása miatt kirobbant konfliktus. Beárnyékolhatja ugyanis a küszöbönálló visszavonulásáig még hátralévő utolsó hónapokat, és ha nem tudja mielőbb London számára megnyugtató módon megoldani a válságot, keserűre sikerülhet minden idők leghosszabb ideje regnáló munkáspárti kormányfőjének a távozása. A konfliktus kapcsán londoni elemzők epésen megjegyzik, talán nem véletlen Teherán időzítése: az iráni elnök érzékeli a brit kormányfő ingatag pozícióját. Blair azonban ezúttal határozottnak mutatkozott: a brit katonák azonnali, feltétel nélküli szabadon bocsátását követelte, külügyminisztere, Margaret Beckett pedig bejelentette a hivatalos kapcsolatok befagyasztását. E hét elején Blair már nyugalomra intett, és keddi lapzártánkkor jelezte: megnyílt az út a diplomáciai rendezés előtt, aminek akár 48 órán belül is eredménye lehet. A helyzetet a konzervatív brit ellenzék egyelőre nem használta ki, és a közvélemény sem kárhoztatja Blairt. A Sunday Telegraph felmérése szerint a britek többsége úgy véli, Blair jól kezeli a válságot, bíznak benne, megoldja azt, és helyeslik, hogy nem kér bocsánatot, diplomáciai úton próbál célt érni. A diplomáciai kudarc esetén a Teheránnal szembeni katonai fellépést azonban mindössze 4 százalékkal többen ellenzik, mint ahányan támogatják. Állítólagos június végi távozásáig Blairnek még sok a teendője. Utódlásának kérdése nem olyan egyszerű, mint amilyennek ígérkezett. Az utódnak kikiáltott Gordon Brown pénzügyminiszterrel szemben többen is ringbe szállnának, és a rivalizálás egyre inkább megosztja a Munkáspártot. Pedig most egységet kellene mutatnia a pártnak, a május 3-ai skóciai parlamenti választás azzal fenyeget, hogy az általa vezette koalíció vereséget szenved, és a függetlenségpártiak kerülnek hatalomra.
__label__belpolitika 0.743178 __label__kormány 0.00885735 __label__sztrájk 0.00383448 __label__zavargások 0.00171072 __label__érdekvédelem 0.00160785 __label__demonstráció 0.000676702 __label__államszervezet 0.000562779 __label__kormánykoalíció 0.00054578 __label__állami@@ünnep 0.000513336 __label__kormányátalakítás 0.000482855 $$$ __label__geography__jugoszlávia 1.00001 __label__geography__szerbia 0.943358 __label__belpolitika 0.867046 __label__person__milosevics 0.0953595 __label__person__szlobodan 0.0953595 __label__geography__montenegró 0.0396488 __label__érdekvédelem 0.0136468 __label__person__kostunica 0.0103382 __label__person__vojiszlav 0.00942259 __label__geography__koszovó 0.00670285 $$$ __label__belpolitika geography__jugoszlávia geography__szerbia person__kostunica person__vojiszlav genre__cikk genre__keretes year__2001 $$$ Tékozló rendszer $$$ Tékozló rendszer „Majdnem ugyanolyanok vagytok!” - olvasható azokon a Belgrád-szerte látható plakátokon, amelyekkel az egy évvel ezelőtti, október 5-ei szerbiai forradalom előkészítésében meghatározó szerepet játszó diákmozgalom, az Otpor (Ellenállás) értékelte a Szlobodan Milosevics volt jugoszláv elnök nevével fémjelzett rezsimet felváltó új szerbiai vezetést. A mozgalom álláspontja egybeesik az általános vélekedéssel: az évfordulón mintegy tízezren vonultak fel Belgrádban, hogy „utolsó figyelmeztetésben” részesítsék az új belgrádi kormányt. Belgrádi elemzők szerint a szerbiai vezetők - Zoran Gyingyics szerb miniszterelnök és a szövetségeséből vetélytársává vált Vojiszlav Kostunica jugoszláv elnök - csak külpolitikai fronton voltak eredményesek, a bel- és gazdaságpolitikában szinte semmire sem jutottak. Míg ugyanis a világ ismét elismerte Jugoszláviát, az országon belül továbbra is ötven százalék körüli a munkanélküliség, és nem javult az életszínvonal sem. A szinte csak papíron létező jugoszláv föderáción belüli válságot sem sikerült megoldani: úgy tűnik, a kisebbik tagköztársaság, Montenegró továbbra is Szerbia nélkül képzeli el a jövőjét, és egy év sem volt elég ahhoz, hogy a belgrádi és podgoricai vezetők érdemi tárgyalásokat kezdjenek a kétoldalú viszony javításáról. Jelképértékűnek számít, hogy egy évvel Milosevics megdöntése után ugyanúgy sztrájkolnak a szerbiai szénbányászok, mint 2000 őszén, és a mostani kormány sem hajlandó komoly tárgyalásokat kezdeni a béremelést követelő bányászokkal. A nehézségek láttán nem meglepő, hogy hónapok óta a szétesés szélén táncol a forradalmat vezető és a tavaly decemberi szerbiai választásokat fölényesen megnyerő 18 párti szövetség, a Szerbiai Demokratikus Ellenzék (DOSZ). Belgrádi vélemények szerint biztosnak tűnik, hogy még az idén kiírják az előrehozott választásokat, amelyeken a DOSZ-t alkotó pártok többsége külön indul majd.
__label__pénzügy 1e-05 __label__gazdaság 1e-05 __label__kultúra 1e-05 __label__társadalom 1e-05 __label__külpolitika 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__usa 1e-05 __label__belpolitika 1e-05 __label__politika 1e-05 __label__geography__európai@@unió 1e-05 __label__pénzügy 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__energiaellátás __label__energiaipar __label__vízi@@energia genre__ábra genre__keretes year__2012 $$$ Az apró turbina működése $$$ Az apró turbina működése 12280531.pdf
__label__korrupció 0.341593 __label__bűnözés 0.250923 __label__határőrség 0.00160785 __label__bűnmegelőzés 0.000979752 __label__biztonságtechnika 0.00054578 __label__vagyon@@elleni@@bűnesetek 0.000454218 __label__szervezett@@bűnözés 0.000427316 __label__rendőrség 0.000355992 __label__váltó 1e-05 __label__news@@international 1e-05 $$$ __label__bűnözés 0.712242 __label__geography__románia 0.0236995 __label__person__di@@pietro 0.00713143 __label__organization__budapest@@főváros@@közigazgatási@@hivatala 0.00670285 __label__person__pászkány@@zoltán@@árpád 0.00447838 __label__korrupció 0.00447838 __label__person__máté@@gábor@@(mentőszolgálat) 0.00383448 __label__person__hamary@@dániel 0.00383448 __label__person__blaga 0.00349342 __label__person__torgyán@@attila 0.00338661 $$$ __label__kormány __label__korrupció __label__politika geography__románia genre__hír year__2016 $$$ BELÜGYI BALHÉ ROMÁNIÁBAN, Korrupció és halál $$$ BELÜGYI BALHÉ ROMÁNIÁBAN Korrupció és halál A román belügyminisztérium belső elhárításának és titkosszolgálatának 24 megvádolt tisztje egyelőre nem tudta megmagyarázni a Korrupcióellenes Ügyészség (DNA) nyomozóinak, hogy felderítő munkájukhoz miért kellett színes műanyag babaházat, méregdrága márkás töltőtollakat, futószőnyeget, házi csúszdát, pókerkártyát és dartsot vásárolni. A DNA a bűnpártolás mellett azzal is vádolja a botrány miatt lemondott Petre Toba belügyminisztert, hogy akadályozta a nyomozást, nem engedte a dokumentumok és számlák titkosításának feloldását. Elődje, Gabriel Oprea (képünkön) ellen már a harmadik ügyben nyomoz a DNA: a jelenleg szenátor politikust emberöléssel vádolják, mert minisztersége idején rendszeresen rendőri felvezetéssel száguldozott Bukarestben és tavaly az egyik kísérő motoros halálos balesetet szenvedett.