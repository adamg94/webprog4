__label__pénzügy 1e-05 __label__gazdaság 1e-05 __label__kultúra 1e-05 __label__társadalom 1e-05 __label__külpolitika 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 0.924152 __label__politika 1e-05 __label__geography__európai@@unió 1e-05 __label__geography__usa 1e-05 __label__pénzügy 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__innováció __label__vállalatgazdaság geography__magyarország genre__grafikon year__1998 $$$ K+F pénzügyi források $$$ K+F pénzügyi források (folyó áron) 8091011.pdf
__label__bank 1.00001 __label__privatizáció 0.936295 __label__hitelkonszolidáció 0.245095 __label__állami@@vagyon 0.140346 __label__bankrendszer 0.0803675 __label__állami@@szektor 0.0113418 __label__vagyonkezelés 0.00670285 __label__bankrangsor 0.00461957 __label__takarékszövetkezet 0.00383448 __label__pénzügy 0.00371725 $$$ __label__geography__magyarország 1.00001 __label__bank 1.00001 __label__privatizáció 0.546748 __label__állami@@vagyon 0.538993 __label__organization__magyar@@fejlesztési@@bank@@rt. 0.468801 __label__hitelkonszolidáció 0.407343 __label__organization__budapest@@bank@@rt. 0.384922 __label__organization__polgári@@bank@@rt. 0.256842 __label__organization__konzumbank@@rt. 0.125933 __label__organization__mbfb@@rt. 0.0737063 $$$ __label__bank geography__magyarország organization__polgári@@bank@@rt. genre__cikk year__1997 $$$ Állami tulajdonú bankok, Vándorcirkusz $$$ Állami tulajdonú bankok Vándorcirkusz Két hónapig vándorol az állam különböző berkeiben a Budapest Bank Rt. új tulajdonosaitól tavaly decemberben visszavásárolt Polgári Bank Rt., amíg kiderül, végül is ki lesz az államot megtestesítő tulajdonosa és eladója. Ám a törvényi kuszaságok miatt ez a procedúra szinte bármelyik állami bankrészvénycsomaggal előfordulhatna. Február 18-áig az állami kézben lévő Magyar Fejlesztési Bank (MFB) Rt. és a Pénzintézeti Központ Bank Rt. (PK) tehet ajánlatot a Polgári Bank Rt. (PB) részvényeinek a megvásárlására. A két versengő közül az lesz a befutó, amelyik jobb ajánlatot tesz arra, hogy a „szegény” állami költségvetés helyett a biztonságos működéshez elegendő tőkeinjekciót fecskendezzen a tavaly 1 milliárd forintos jegyzett tőkéjével legalább azonos összegű veszteséget termelt, 30 milliárd forintos mérlegfőösszegű kisbankba, amely ráadásul 18 milliárd forintnyi lakossági forrással gazdálkodik. A PB-t tavaly december 23-án vásárolta meg a Pénzügyminisztérium (PM), majd január második hetében az Állami Privatizációs és Vagyonkezelő (ÁPV) Rt.-t bízta meg a pénzintézet vagyonának kezelésével. Hogy miért e „tilitoli” az állami intézmények között, annak magyarázata egyrészt a törvényi összevisszaságokban, másrészt abban keresendő, hogy a hivatalok megpróbálják egymásra hárítani a felelősséget. Igen ám, de a PB-nek, miután a pénzügyminiszter 1,1 milliárd forintnyi költségvetési pénzből megvette, a Kincstári Vagyoni Igazgatósághoz (KVI) kellett volna kerülnie. Az 1992-ben alkotott államháztartási törvény 1996. január 1-jétől hatályos módosítása szerint ugyanis kincstári vagyonnak minősül „mindazon állami tulajdonban lévő társasági részesedés, az ahhoz kapcsolódó jogokkal együtt, amely a központi költségvetésből vagy elkülönített állami pénzalapból származó pénzeszközök felhasználásával került vagy kerül állami tulajdonba”. A kincstári vagyont illetően a pénzügyminiszter a KVI-n keresztül gyakorolja tulajdonosi jogait. A kincstári vagyon sáfárát viszont a pénzügyi tárca eddig meg sem kérdezte a Polgári Bank jövőjéről – állította a HVG kérdésére Simóka Kálmánné igazgató. Sőt, a fenti passzus szerint az volna a „logikus”, ha az MFB és vele együtt a tavaly év végén 49,9 százalékban az ő tulajdonába adott Corvinbank Rt. is a KVI-nél landolt volna. Csakhogy a magyar bankrendszerben speciális státust kapott fejlesztési bankról külön fejezet szól a hitelintézeti törvényben, miszerint: „Az MFB Rt.-ben a magyar állam százszázalékos tulajdoni hányaddal rendelkezik. Az MFB Rt.-t feladatkörének ellátásában a pénzügyminiszter vezetése alatt álló tanácsadó testület segíti.” Ráadásul a hitelintézeti törvénynek az MFB-ről rendelkező része az állami tulajdonban lévő vállalkozói vagyon értékesítéséről 1995-ben alkotott – rövid nevén a privatizációs – törvény mellékletét is módosította, így az MFB most teljes egészében a pénzügyminiszter fennhatósága alá tartozik. A privatizációs törvény egyébként kizárólag azokról a banki részvényekről szól, amelyek a bankkonszolidáció során kerültek állami tulajdonba (a törvény azonban nem definiálja a bankkonszolidációt). E részvények fölött a „tulajdonosi jogokat a pénzügyminiszter gyakorolja”. A törvény ugyanebben a bekezdésben azt is kimondja, hogy „az állami tulajdonú pénzintézetek részvényeinek vagyonkezelését és értékesítését az ÁPV Rt. a pénzügyminiszter egyetértésével végzi”, amit a vagyonkezelőnél a nem konszolidált bankokra is értenek. A részben vagy egészben állami tulajdonú bankok nem éppen egyértelmű törvényi szabályozása egyébként még azokból az időkből fakad, amikor – Békesi László pénzügyminisztersége után, 1995 márciusában – ismét tárca nélküli minisztert bíztak meg az állami vagyon kezelésével, ám az utód, Bokros Lajos a bankokat illetően kivívta magának a döntési jogot Suchman Tamással szemben. A jó kapcsolatokra törekvő következő pénzügyminiszter, Medgyessy Péter viszont kiegyezést ajánlott Suchman Tamásnak, amit tavaly májusban írásba is foglaltak. Eszerint a pénzügyminiszter nem kíván a banki részvényekkel és a bankok privatizációjával bíbelődni, de a lényeges döntésekben övé az utolsó szó. Az együttműködés eddig jól ment: a banki vezetőtestületek tagjaira az ÁPV Rt. tett javaslatot, végigcsinálta a magánosítási procedúrát, a végső döntésekben a két miniszter egyeztetett. E gyakorlatot azonban a kormánykoalíció nem akceptálta: a privatizációs törvény napirenden lévő módosítása ugyanis nem növelné a privatizációs miniszter jogosultságát a bankok felett. Ilyen körülmények között törvényesnek mondható, hogy a pénzügyi tárca már az ÁPV Rt.-vel kötött vagyonkezelői szerződés megszületése előtt új vezetést ültetett a Polgári Bankba. Elnök-vezérigazgatóvá a Magyar Hitel Bank Rt.-t és a Magyar Külkereskedelmi Bank Rt.-t vezetőként megjárt Bartha Árpádot nevezték ki, a felügyelőbizottság elnökévé pedig Báger Gusztávnét, aki korábban az MFB elődjének, a Magyar Befektetési és Fejlesztési Bank Rt.-nek (MBFB) a vezérigazgató-helyettese volt. A pénzügyminiszter megbízása alapján az újdonsült fb-nek két hét leforgása alatt, február 18-ig kellene kiderítenie, vajon mi okozta a PB tavalyi veszteségét, és az pontosan mekkora. Sőt, az fb-nek még a kisbank tőkéjének feléléséért felelős személyeket is meg kellene neveznie, miközben az Országgyűlés múlt héten kezdődött tavaszi ülésszakának nyitányakor több ellenzéki képviselő is azt javasolta: parlamenti ad hoc bizottság vizsgálja felül a PB-ben történteket, folytatásaként a Budapest Bank eladása körüli botránynak. A PB tavalyi ominózus veszteségét az 500 millió forinttól 2 milliárd forintig „belövő” hírek ismeretében érdekes lenne megtudni, vajon ezt a vizsgálatot miért nem azelőtt kezdeményezte a pénzügyminiszter, hogy visszavásárolta a Polgári Bankot, és módosította a BB tulajdonosaival annak privatizációs szerződését, amiről így alapos indoklás nélkül állították a PM-ben, hogy a módosított változat előnyösebb az eredetinél (HVG, 1997. január 11.). Mindenesetre sok lehetséges befektető érdeklődik a Polgári Bank iránt – tájékoztatta a HVG-t Németh Gábor, az ÁPV Rt. ügyvezető igazgatója. Ezért elképzelhető, hogy ha a bank a Pénzintézeti Központ Bankhoz kerülne, akkor a két bankot együtt adnák el, annál is inkább, mert az 5 milliárd forintos jegyzett tőkéjű, közel 30 milliárd forint mérlegfőösszegű, tavaly – előzetes adatok szerint – 300 millió forintos mérleg szerinti eredményt produkáló PK javítaná a Polgári Bank esélyeit is. A történet azért is tanulságos, mert a PK szintén bejárt már néhány kanyart az állami tulajdonosok között, miközben – az akkor hatályos pénzintézeti törvény befektetéseket korlátozó előírásai miatt – a néhány évvel korábbi, több mint 7 milliárd forint értékű ingatlanvagyonából 3,3 milliárd forintnyit eladtak. Az ingatlanokra a PK zártkörű pályázatot írt ki, amelyen három bank, a CIB, a Unicbank, a Citibank, valamint a német Immo-Müller vetélkedett, s ebből az utóbbi került ki győztesen – emlékezett vissza az eseményekre Németh Gábor. A HVG értesülései szerint a német cég 3,2 milliárd forintot, azaz a könyv szerinti értékhez közeli árat fizetett. A PK-t 1995 elején még a Pénzügyminisztérium apportálta az MFB jogelődjébe, ám a kormány döntését követően az utóbbi 4,5 milliárd forintnyi készpénzért és a Titán Rt., valamint a Tisza Bútor Rt. együttesen néhány százmillió forintnyi részvényeiért eladta az ÁPV Rt.-nek a 11,5 milliárd forintos saját tőkéjű és 1995 nyarától teljes körű kereskedelmi banki jogosítványokkal felruházott bankot. Erre az állami „kavarásra” állítólag azért került sor, mert az MBFB csak ebből a pénzből tudta talpra állítani az időközben szintén a tulajdonába került, megroggyant Konzumbankot. Nem mellékes azonban az sem, hogy a saját tevékenysége kamatrészéből csak szerényen megélő MBFB 1995. évi „csinos”, 1,7 milliárd forintnyi adózott eredménye részben a PK-ért kapott pénz maradékának magas hozamú állampapírokba forgatásából származott.
__label__luxusipar 0.370235 __label__mobiltelefon 0.122533 __label__óraipar 0.0550153 __label__kereskedelem 0.0446909 __label__kiállítás 0.019134 __label__formatervezés 0.019134 __label__szolgáltatóipar 0.0174525 __label__telefon 0.0132328 __label__irodaszer 0.0109969 __label__játékipar 0.00913564 $$$ __label__luxusipar 0.122533 __label__szolgáltatóipar 0.0803675 __label__kereskedelem 0.0460439 __label__mobiltelefon 0.0384762 __label__irodaszer 0.0293222 __label__használtcikk-kereskedelem 0.0185566 __label__gazdaság 0.0128312 __label__játékipar 0.00971848 __label__kiállítás 0.00942259 __label__divat 0.00858749 $$$ __label__elektronikai@@ipar __label__luxusipar __label__mobiltelefon genre__cikk author__heimer@@györgy year__2006 $$$ ÉKSZERTELEFONOK, A tizennégy karátos mobil $$$ ÉKSZERTELEFONOK A tizennégy karátos mobil A mobiltelefonoknak is van Rolls-Royce-kategóriájuk, amelynek darabjaiért a pénzes vevők milliókat is hajlandók leszurkolni. A piaci elemzők már azt találgatják, hogy a felvágáson - és persze a távcsevegésen - túl esetleg kincsképzésre is alkalmasak-e a luxusmobilok. Ha készülhet aranyból óra, töltőtoll vagy díszkés, miért ne lehetne nemesfémekkel és drágakövekkel felcsicsázni a maroktelefonokat? Valahogy így spekulálhattak a mobiltávbeszélő-ipar nagy szállítói, amikor egymás után jelentek meg az exkluzivitásra vágyó nagypénzűeknek szánt szuperkivitelű távbeszélőműtárgyaikkal. A sort még 2002-ben a Nokia érdekeltségébe tartozó brit Vertu cég nyitotta meg, amely a 3-50 ezer fontos ársávban kínálja mobilműkincseit. Egyik legújabb kollekciója a Forma-1-rajongókat veszi célba. A hangzatos Racetrack Legends, azaz legendás versenypályák nevet viselő készülék hátulján egy fémbetéten a monzai, illetve a silverstoni pálya gravírozott rajza látható. A sorszámozott, versenypályánként állítólag ezer példányban készülő elittelefon hatezer dolláros ártól startol. Frank Nuova, a Nokia fődizájnere, egyben a Vertu szülőatyja kifejtette: elitmárkájuk nem a legújabb multimédiás technikai bravúrokkal, hanem inkább különleges kidolgozásával és extraszolgáltatásával akarja elkápráztatni a gazdagságukkal hencegni akaró kuncsaftokat. A készülék „concierge service” feliratú gombját megnyomva néhány világvárosban - a Vertu „call-centerén” át - színházjegyet lehet rendelni, éttermi asztalt vagy szállodaszobát foglalni. A csicsás készülékeket vagy háromszáz alkatrészből, kézzel rakják össze az angliai Hampshire-ben működő 250 fős Vertu-manukfaktúra mobilmesterei. A cég reklámkatalógusa szerint a kijelző üvege karcmentes zafírkristály, amely akkor sem sérül meg, ha egy kulcsot végighúznak rajta. A nyomógombok alá rubinköves csapágyakat helyeznek, amelyek több milliószoros gond nélküli nyomogatást garantálnak. E jószágok strapabírását a pesti értékesítés tavaly őszi megindításakor azzal is demonstrálták, hogy egy autó - persze az sem akármilyen: egy jó házból való Porsche - hajtott át egy Vertun, s a telefon utána is működőképes maradt. Bár nem egy korábbi elemzés kétségbe vonta, hogy lesz megfelelő kereslet e flancos mobilok iránt, úgy tűnik, a gyártók számítása bevált: hírességek egész sora - köztük például Madonna, David Beckham, Brad Pitt vagy a szaúdi királyi família tagjai - szerelkezett fel Vertuval. Ám a cég koránt sincs egyedül a piacon. Az amerikai Motorola szupervékony V3 típusa gyémántokkal és fehérarany pánttal ékesítve 2600 dollárba kerül. A másik nagy mobilgyártó, a svéd Ericsson is próbálkozik aranyos típusokkal. A svájci GoldVish idén megjelent, Illusion nevű kollekciójának készülékei tömör aranyból készülnek; a legolcsóbb típus ára is több mint 25 ezer dollár. A szerényebb német Siemens a divatrajongó nőkben látja a piacbővítő célcsoportot, őket a ruhakiegészítő bizsutelefonokkal kábítják: az Escada-sorozat 900 dollár körüli áron kínált darabjait Swarovski-kristályok és igazgyöngy csingilingik díszítik. Az amerikai Sprint PCS pedig nyakláncszerűen viselhető divattelefont kínál. Tavaly ősszel még a tömeggyártó Samsung is belépett a luxuspiacra. A dél-koreai mobilóriás, új utat választva, a különleges formatervezésű audiorendszereiről ismert dán Bang and Olufsen céggel fogott össze. Kinyitható Serene nevű luxusmobiljuk alsó egysége a színes kijelzőt és a mikrofont foglalja magában, a felsőn pedig a szokatlan - kör alakú - billentyűzetet és a hangszórót alakították ki. Bár a készülékkel fényképezni és mms-ezni is lehet, menürendszere nem valami bonyolult. „Az volt a cél, hogy a Serene ékszernek nézzen ki” - mondta a bemutatón Torben Ballegaard Sorensen, a Bang and Olufsen vezérigazgatója. A március óta - 1100 eurónyi áron - Magyarországon is kapható ékszertávbeszélőhöz a Louis Vuitton divatcég szállítja a nyakba való bőrtáskát, amelynek nagyobbik rekeszébe magát a telefont, a kisebbikbe a bluetoothos fejhallgatót lehet belecsúsztatni. A telefongyártók mellett az ékszerészek is igyekeznek kivenni a részüket a mobiltechnológia és a drágakövek mixében rejlő üzletből. Arra építenek, hogy a leggazdagabbaknak nem mindig elég a „limitált széria”, némelyek kimondottan egyedi darabokra vágynak. A londoni De Grisogno ékszerészet drágaköves telefonjai például 18-23 ezer fontba kerülnek, attól függően - mondta el a BBC-nek Carolyn Benson marketingfőnök -, hogy hány gyémántot akar a kedves vevő. A világ állítólag legdrágább mobilját az egyik legfelkapottabb mobilékszerész, az osztrák Peter Aloisson szállította le egy német gyáriparos megrendelésére. A mintegy 700 ezer eurós színarany telefont 2950 darab kék gyémánt díszíti. Aloisson az amerikai CNN hírtévének nyilatkozva elmondta, hogy évente átlagosan három luxusmobilt rak össze, darabonként általában 25-30 ezer eurós értékben. De nála is van kedvezmény: ha valaki megunja a régit, a készülékén lévő ékköveket a mester újrahasznosítja, így a kuncsaftnak csak a munkadíjat kell megfizetnie. A szakértők véleménye egyelőre megoszlik abban, hogy a vevők befektetési céllal is vásárolnak-e, s e telefonok ötven év múlva esetleg műtárgyakként bukkannak-e majd fel a kereskedésekben. A Vertu szerint számos, főként távol-keleti műgyűjtő vásárol luxustelefont. Kínában már az ezredforduló táján tört ki a luxustelefonláz: a helyi TCL Mobile cég már az első évben több mint 12 millió ékszermobilt adott el - igaz, jó részüket hamis kövekkel. HEIMER GYÖRGY
__label__bank 1.00001 __label__gazdaság 0.672342 __label__pénzügy 0.0203424 __label__vezetőváltás 0.00735583 __label__hitel 0.00383448 __label__magánszektor 0.00308537 __label__bankrendszer 0.000497857 __label__hitelszövetkezet 0.00034535 __label__váltó 1e-05 __label__news@@international 1e-05 $$$ __label__bank 1.00001 __label__geography__magyarország 0.999653 __label__gazdaság 0.978395 __label__pénzügy 0.182436 __label__organization__credigen@@bank@@rt. 0.0351548 __label__organization__bnp@@paribas 0.0203424 __label__organization__banco@@popolare@@hungary 0.016413 __label__organization__dél-dunántúli@@regionális@@bank 0.0062999 __label__organization__calyon@@bank 0.00592107 __label__organization__konzumbank@@rt. 0.00574025 $$$ __label__bank __label__gazdaság __label__pénzügy geography__magyarország organization__credigen@@bank@@rt. genre__hír year__2010 $$$ Bezárják a Credigen Bankot. $$$ Bezárják a Credigen Bankot. Abbahagyta az új hitelek folyósítását Magyarországon a múlt héten a francia Sofinco tulajdonában levő Credigen Bank, a 2008 márciusában kinevezett Fekete Csaba vezérigazgatót pedig az Index információi szerint azonnali hatállyal felmentették, és székét Deák Katalin pénzügyi igazgató foglalta el. A bank kivonulásának okát piaci elemzők többek között a csaknem 10 éven át tartó veszteséges működésben látják, amelyet a francia tulajdonos többszöri, 4 milliárd forintot meghaladó tőkeinjekcióval tudott csak kompenzálni. A fogyasztási hitelezésben a tavalyi csaknem 20 milliárd forintos ügyfélállományával már dobogós helyezést elérő Credigen iránt a HVG információi szerint több befektető érdeklődik, így elképzelhető, hogy nem kell szélnek ereszteni a 150-160 fős munkatársi gárdát. Amennyiben a portfóliót mégsem sikerül értékesíteni, a bank számára még mindig járható út lehet a kiüresített banki licenc eladása.
__label__társadalom 0.173298 __label__életmód 0.0953595 __label__alkoholizmus 0.0600966 __label__egészségvédelem 0.0488678 __label__halandóság 0.0222962 __label__egészségügy 0.0124417 __label__közegészségügy 0.00971848 __label__alkoholfogyasztás 0.00782589 __label__rák 0.00649827 __label__demográfia 0.00507033 $$$ __label__geography__magyarország 0.984104 __label__társadalom 0.256842 __label__egészségügy 0.156115 __label__alkoholizmus 0.119213 __label__életmód 0.103759 __label__egészségvédelem 0.0408557 __label__halandóság 0.028446 __label__organization__who 0.0185566 __label__alkoholfogyasztás 0.00971848 __label__pszichológia 0.00395541 $$$ __label__halandóság geography__magyarország genre__vélemény author__simon@@tamás year__1995 $$$ Védtelen férfiak $$$ Védtelen férfiak Szomorú igazság, hogy aki megszületik, az meg is fog halni, de nem közömbös, hogy mikor és hogyan. Sajnos, Magyarországon a 15–59 éves férfiak közül sokan korábban halnak meg, mint a szomszédos országokban vagy Európa nyugati felén. Míg a hatvanas évek közepén Magyarországon, Csehszlovákiában és Ausztriában ezer ember közül csak tíz halt meg évente, azóta ez a szám Ausztriában tovább csökkent, Csehországban azonos maradt, Magyarországon viszont 14 fölé emelkedett. Ha az idő előtti halálozás okait elemezzük, akkor egyértelműen a szívinfarktus, az agyvérzés, a tüdőrák, a májzsugorodás, a baleseti és öngyilkossági halálozás az, ami a 60 év alatti korosztály körében sokkal gyakoribb a tűrhetőnél. Az emberek egészségi állapotát négy tényező határozza meg: az öröklött biológiai tulajdonságok, a környezeti hatások, az életmódbeli szokások és az egészségügyi ellátás. Ezek közül az öröklött biológiai tulajdonságok nem nagyon lehetnek különbözőek a magyarok és a többi európai ország lakosai között. Egyértelműen le kell szögeznünk, hogy a magyarországi egészségügyi ellátás kiépítettsége, hozzáférhetősége nem rosszabb, mint az európai átlag, így a környezeti hatások és az életmód az, ami gyanúba fogható az idő előtti hazai halálozás magas értékeinek okozójaként. A környezet felelőtlen rombolása már az ötvenes évek során elkezdődött, és a pusztítás mérséklése sajnos még ma sem éri el a kívánt mértéket. Vannak az országban olyan vidékek, ahol a környezetszennyezés miatt sokkal gyakrabban fordul elő idült légzőszervi megbetegedés, és az ehhez kapcsolódó jobbszívfél-elégtelenség számos embert ölt meg idő előtt. A környezetvédelmet sokkal komolyabban kell venni, szabályai megsértőit elrettenteni, ha e téren a magas megbetegedési kockázatokat csökkenteni akarjuk. Az életmóddal kapcsolatban pedig közismert az a tény, hogy a dohányzás, s a túlzott alkoholfogyasztás Magyarországon népbetegség. A középkorú férfiak csaknem fele dohányzik, jelentős számuk rendszeresen alkoholizál, és ezeknek a szereknek hatására rövidebb lesz az életük. Az egy év alatt fejenként elszívott közel négyezer cigaretta, illetve a megivott több mint tíz liter abszolút alkoholnak megfelelő szeszes ital sajnos kifejti gyilkos hatását. Ami viszont kevésbé ismert, vagy ha igen, akkor kevésbé hangsúlyozott, hogy ezekhez az élvezeti szerekhez olyan gyakran azért fordulunk, mert nem tudunk alkalmazkodni az élet tehertételeihez, és ezen egyébként káros hatású szerek segítségét használják az emberek ahhoz, hogy az őket érő stresszhatásokat közömbösítsék. Az ember egyik jellemző tulajdonsága az állandó alkalmazkodás, és az alkalmazkodás egyik alapvető célja, hogy tudomásul vegyük: az embert környezetéből számos stresszhatás éri, és ezeket a stresszhatásokat el kell fogadni. A magyar lakosság stresszölő és stresszfeldolgozó képessége igen alacsony szinten áll. Akkor is csak panaszkodni tudunk, amikor erre tulajdonképpen nincs is okunk. Ha egy amerikai állampolgár gutaütött állapotban tolószékben ül, és megkérdezzük tőle, hogy van, akkor azt válaszolja: jól, kiválóan. Míg ha egy erőtől duzzadó 30 éves magyar férfit megkérdezünk, hogy vagy, az legörbülő szájjal, szomorúan legyint, jaj, ne is kérdezd! Nos, ez is változtatást igényel, és nem úgy, hogy a dohányzással, az alkoholizálással, a mértéktelen étkezéssel próbáljuk levezetni a túlzott terhelés kapcsán kialakult idegességünket, hanem saját magunk jobb megismerésével, az élet terhelő kihívásainak elfogadásával, és azzal a szemlélettel, hogy azért sem hagyom magam. Ady Endre „Az Értől az Oceánig” című versének csodálatos sorai – „S ha rám dől a szittya magasság,/Ha száz átok fogja a vérem,/Ha gátat túr föl ezer vakond,/Az Oceánt mégis elérem” – kellenének, hogy megtanítsák a magyar férfiakat arra, hogyan kell az élet megpróbáltatásait kezelni. SIMON TAMÁS (A szerző egyetemi tanár, a SOTE Orvostörténeti és Társadalomorvostani Intézet igazgatója)
__label__autóipar 1.00001 __label__környezetbarát@@termék 0.692652 __label__alternatív@@energia 0.665421 __label__járműipar 0.129413 __label__autópiac 0.0758682 __label__autótervezés 0.00574025 __label__autókölcsönzés 0.00155876 __label__autótartás 0.00146506 __label__idősek 0.00121659 __label__autó-összeszerelés 0.0010105 $$$ __label__autóipar 1.00001 __label__geography__usa 0.998841 __label__alternatív@@energia 0.760661 __label__környezetbarát@@termék 0.592677 __label__autópiac 0.268951 __label__organization__tesla 0.028446 __label__organization__tesla@@motors 0.0209742 __label__organization__mercedes-benz 0.00523013 __label__adókedvezmény 0.00165848 __label__járműipar 0.00133502 $$$ __label__alternatív@@energia __label__autóipar __label__környezetbarát@@termék geography__usa organization__tesla organization__tesla@@motors genre__hír year__2016 $$$ Tesla: új e-autó $$$ Tesla: új e-autó Olcsóbb elektromos autóval készül felborítani a piacot az amerikai Tesla. Két nap alatt több mint 276 ezer előrendelés érkezett az április elsején bemutatott Model 3-ra, amelyet az elektromos sportkocsijairól, valamint fali energiatárolóiról híres kaliforniai cég 35 ezer dollár körüli alapáron ad majd. Ez érzékelhetően kevesebb, mint amennyiért a BMW i3 vagy a Chevrolet Bolt e-autókat árulják. A gyár eddig összesen 107 ezer elektromos autót adott el korábbi modelljeiből. A Tesla új autóját 2017 végén kezdik kiszállítani. Az alapmodell egy feltöltéssel majdnem 350 kilométert tud majd megtenni, és alig 6 másodperc alatt gyorsulhat 0-ról 100 kilométeres óránkénti sebességre. Attól függően, hogy milyen felszereltséggel és akkumulátorral rendelik meg, a hatótávolsága és a teljesítménye még nagyobb is lehet.
__label__közlekedés 0.993106 __label__közbeszerzés 0.831153 __label__uniós@@támogatás 0.341593 __label__tömegközlekedés 0.250923 __label__úthálózat 0.160276 __label__építőipar 0.152042 __label__üzleti@@tanácsadás 0.0780882 __label__közúti@@közlekedés 0.0408557 __label__menedzsment 0.0351548 __label__rendezvényszervezés 0.0302246 $$$ __label__geography__magyarország 1.00001 __label__közlekedés 0.991694 __label__építőipar 0.941664 __label__közbeszerzés 0.644235 __label__tömegközlekedés 0.531219 __label__üzleti@@tanácsadás 0.341593 __label__rendezvényszervezés 0.191943 __label__alternatív@@energia 0.191943 __label__úthálózat 0.122533 __label__organization__közgép@@építő-@@és@@fémszerkezetgyártó@@rt. 0.0803675 $$$ __label__közbeszerzés __label__tömegközlekedés __label__üzleti@@tanácsadás geography__magyarország geography__miskolc organization__forrás@@unió@@kft. genre__hír year__2012 $$$ Tűzközeli menedzser $$$ Tűzközeli menedzser „Rövid távú válságkezelési feladatokra” szól a megbízása a Forrás Unió Tanácsadó Iroda Kft.-nek, amely megnyerte az MVK Miskolc Városi Közlekedési Zrt. közbeszerzését. Az eredeti elképzelések szerint 2011 végére be kellett volna fejeződnie a 37 milliárd forint költségűre tervezett, villamospálya-felújításból, -meghosszabbításból, járműbeszerzésből és a kiszolgáló infrastruktúra kiépítésből álló, Zöld Nyílként emlegetett beruházásnak. Ehhez képest az MVK tavaly év végén választott projektmenedzser céget, hogy a beruházás „a rendelkezésre álló idő alatt és a rendelkezésre álló költségvetés keretein belül megvalósulhasson”. (A projekt körüli huzavonával hozzák összefüggésbe azt, hogy nemrég távozott az MVK-vezér Borsos Attila és a Zöld Nyíl projektet vezető Komoróczy Imre – helyükre Kókai Ernő, illetve Grieger Ernő került.) Az ellenőrző-koordináló feladatot 16,4 millió forintért vállaló Forrás Unió nem áll távol az ellenőrizendő kivitelező-konzorciumtól: 2010 júliusig a tulajdonosai közé tartozott Kreisz Zsolt, aki jelenleg is ügyvezetője az egyik kivitelező tagnak, a Pentavia Kft.-nek (a Pentavia tulajdonosa Nagy Zoltán, aki korábban az állami megrendeléseiről ismert Közgép Zrt. igazgatósági tagja volt). Ugyancsak a Forrás Unió tulajdonosa volt a Közgép-közelinek tartott Lasch Tímea, aki jelenleg az uniós pénzeket közvetítő állami Energia Központ Nonprofit Kft. ügyvezetője.
__label__határon@@túli@@magyarok 0.999507 __label__nemzetiségek 0.901931 __label__belpolitika 0.766304 __label__pártpolitika 0.51563 __label__kisebbségek 0.307368 __label__kormánykoalíció 0.256842 __label__külpolitika 0.0780882 __label__alapszerződés 0.00289958 __label__autonómia 0.00272499 __label__politika 0.00176461 $$$ __label__határon@@túli@@magyarok 1.00001 __label__geography__románia 1.00001 __label__geography__magyarország 0.998841 __label__organization__rmdsz 0.990884 __label__organization__magyar@@polgári@@párt 0.679189 __label__pártpolitika 0.615098 __label__belpolitika 0.355785 __label__nemzetiségek 0.156115 __label__organization__erdélyi@@magyar@@nemzeti@@tanács 0.152042 __label__organization__erdélyi@@magyar@@néppárt@@(emnp) 0.125933 $$$ __label__belpolitika __label__határon@@túli@@magyarok __label__nemzetiségek __label__pártpolitika geography__románia organization__magyar@@polgári@@párt organization__rmdsz genre__hír year__2008 $$$ Magyar–magyar vita $$$ Magyar–magyar vita Még a július 26-ai határidő előtt elutasította a Romániai Magyar Demokrata Szövetség (RMDSZ) „belső koalícióra” vonatkozó választási együttműködési javaslatát a Magyar Polgári Párt (MPP). Szász Jenő MPP-elnök szerint az őszi parlamenti választásokra választási megállapodást kellene létrehozni, nem pedig belső koalíciót. Markó Béla RMDSZ-elnök hatpontos javaslatában az szerepel, hogy pártja biztos bejutó helyeket adna az MPP-nek, amely a parlamentben megtarthatná önállóságát, a frakcióban képviselhetné eltérő álláspontját, kivéve azokat a kérdéseket, amelyek a romániai magyarság egységes parlamenti fellépését teszik szükségessé. Az együttműködést az RMDSZ később kiterjesztené az államfő- és EP-választásra is. Gazda Zoltán, a Kovászna megyei MPP-alelnök Szásznál keményebben utasította el a listákon nekik felkínált 15 százalékot, mert szerinte nem azért alakultak, hogy csatlakozzanak másokhoz. Vele ellentétben a szokásos éves tusnádfürdői összejövetelen Orbán Viktor Fidesz-elnökkel fellépő Tőkés László püspök, európai parlamenti képviselő, az Erdélyi Magyar Nemzeti Tanács elnöke úgy nyilatkozott, a megegyezés nemzeti érdek, és ebben nyitottságot vár el az MPP-től. Orbán, aki egészen a legutóbbi időkig nyíltan az MPP mellett kampányolt, ezúttal kijelentette: pártja felvidéki és vajdasági mintára a magyar koalíció híve, de „egy morzsányi felelősséget sem kívánunk átvállalni”.
__label__irodalom 0.160276 __label__fordítás 0.00187757 __label__integráció 0.000468313 __label__pénzügy 1e-05 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__geography__magyarország 1.00001 __label__geography__európai@@unió 0.0351548 __label__irodalom 0.0103382 __label__person__gárdonyi@@géza 0.00971848 __label__person__radnóti@@zsuzsa 0.00971848 __label__organization__trafó 0.00858749 __label__organization__digitális@@irodalmi@@akadémia 0.00507033 __label__organization__pallas@@athéné@@könyvkiadó@@kft. 0.00338661 __label__organization__optima@@zrt. 0.00338661 __label__person__haraszti@@istván 0.00338661 $$$ __label__filmgyártás __label__művészet __label__nemzetpropaganda geography__európai@@unió geography__magyarország person__mészáros@@péter genre__hír year__2004 $$$ Mészáros Péter A disznó útja című négyperces rövidfilmje $$$ Mészáros Péter A disznó útja című négyperces rövidfilmje képviseli Magyarországot az amszterdami székhelyű D Nerve Lab által a tíz csatlakozó országból bekért azonos hosszúságú epizódokból készítendő negyvenperces összeállításban. Az elkészült művet április 23-a és május 2-a között mutatják be. A magyarországi pályázatra 11 érvényes jelentkezés érkezett, amelyek közül háromtagú zsűri választott, soraiban Enyedi Ildikó filmrendezővel.
__label__bróker 0.896261 __label__pénz-@@és@@tőkepiac 0.0675567 __label__gazdasági@@bűnözés 0.061886 __label__árverés 0.0132328 __label__üzleti@@tanácsadás 0.0100236 __label__tocsik-ügy 0.00832578 __label__értékpapírpiac 0.00713143 __label__összeférhetetlenség 0.00691384 __label__csalás 0.00447838 __label__pénzmosás 0.00383448 $$$ __label__geography__magyarország 1.00001 __label__bróker 0.731069 __label__organization__állami@@pénz-@@és@@tőkepiaci@@felügyelet 0.115971 __label__pénz-@@és@@tőkepiac 0.103759 __label__organization__allied@@investment@@rt. 0.0433758 __label__organization__állami@@biztosításfelügyelet 0.0216253 __label__organization__pénzügyi@@szervezetek@@állami@@felügyelete 0.0209742 __label__összeférhetetlenség 0.0174525 __label__biztosítótársaság 0.0169249 __label__csalás 0.0132328 $$$ __label__bróker geography__magyarország person__réti@@andrás organization__csiky@@értékpapír@@kft. organization__abn@@amro@@hoare@@govett@@rt. genre__interjú year__1997 $$$ Partnercsere $$$ Partnercsere A Csiky Partners Értékpapír Kft. engedélyét visszavonta az Állami Pénz- és Tőkepiaci Felügyelet (ÁPTF), tevékenysége megszűnéséig azonban nem sikerült minden követelést rendezni ügyfeleivel szemben, ezért állományátruházási szerződésre kötelezte a felügyelet. A kijelölt átvevő az ABN AMRO Hoare Govett Rt. brókercég, amelynek jogi képviselőjét, Réti András ügyvédet kérdeztük arról, mit jelent a partnercsere az átvett ügyfelek számára. –Mit vesznek át, és miért? Jó üzlet ez az átvevőnek? –A pontos összegek még nem ismeretesek, ám csupán néhány millió forint értékről, pár tucat ügyfélről van szó, általában olyanokról, akiket hiába értesített levélben a megszűnéséről a Csiky brókertársaság, nem jelentkeztek a papírjaikért vagy a pénzükért. Az új értékpapírtörvény a befektetők védelmében elrendeli, hogy a megszűnő brókercég ügyfeleit át kell adni egy működő befektetési szolgáltatócégnek, s a továbbiakban hozzá fordulhat az ügyfél, tőle igényelheti korábbi megbízása teljesítését. –Az átvett ügyfelekre a régi költségkondíciók érvényesek? –Az értékpapír-vásárlási szerződéseknél az a szokás, hogy az ügylet költségét a megbízás átvételekor kéri a brókercég, így az átadónak már nem fizetnek az ügyfelek. Ha most új megbízásokat adnak az átvevőnek, azokat már természetesen az ABN AMRO Hoare Govett költségfeltételei szerint kell megfizetniük. Ha nem kívánnak az átvevő ügyfelei lenni, bármikor átvehetik, ami jár nekik – a Csiky minden ügyfelét köteles értesíteni, s több gazdasági lapban is megjelent az információ az átadás-átvételről. Nem maradnak le a megbízók az esetleg beszedendő osztalékról, hozamról, kamatról sem, mert a Központi Elszámolóház és Értéktár Rt.-nél (Keler) vezetett hajdani Csiky-alszámlák alapján ezeket beszedik és nyilvántartják. –Azért mindenki nem járulhat a kasszájukhoz, mert az ÁPTF határozata egy Duna Group nevű befektetői csoportra nézve felügyeleti engedélyhez köti a kifizetéseket. Miért? –A határozatban is szerepel, hogy felügyeleti vizsgálat folyik e követelésekkel kapcsolatban. Tudomásunk szerint külföldi magyar kárpótoltak megbízásairól van szó, s a közös képviselőjükként eljáró személy jogosultságának tisztázása folyik. A csoport tagjai nem pontosan definiáltak, az ügyfelek azonosítása okoz problémát.
__label__jog 0.969795 __label__alkotmánybíróság 0.793116 __label__alkotmányjog 0.665421 __label__bíróság 0.119213 __label__igazságügy 0.0980893 __label__polgári@@jog 0.0656148 __label__emberi@@jogok 0.0174525 __label__nemzetközi@@jog 0.0169249 __label__bírói@@függetlenség 0.0124417 __label__állampolgári@@jogok 0.0116973 $$$ __label__geography__magyarország 1.00001 __label__organization__alkotmánybíróság 0.998555 __label__jog 0.932463 __label__alkotmánybíróság 0.917313 __label__alkotmányjog 0.320831 __label__bíróság 0.132974 __label__person__holló@@andrás 0.119213 __label__person__sólyom@@lászló 0.0780882 __label__person__németh@@jános 0.0758682 __label__igazságügy 0.063725 $$$ __label__alkotmánybíróság __label__alkotmányjog __label__jog geography__magyarország person__holló@@andrás organization__alkotmánybíróság genre__interjú author__babus@@endre year__2005 $$$ Holló András, az Alkotmánybíróság elnöke, „Egyelőre van bennem úriemberi lojalitás” $$$ Holló András, az Alkotmánybíróság elnöke „Egyelőre van bennem úriemberi lojalitás” Koncentrált offenzívát indíthatnak a jövőben alkotmánybírósági beadványok okán egyes emberi jogi csoportok - véli az Alkotmánybíróság elnöke (62 éves), aki egy per kapcsán jutott arra az elhatározásra, hogy nyilvánosságra hozzák a közszereplők indítványait. Holló András szerint a kormányt elmarasztaló ítéleteket nem lehet a bírák „eredetelemzésével” magyarázni. HVG: E hét elején maradt el első ízben az Alkotmánybíróság (AB) ülése azért, mert a 11-ről nyolcfősre fogyatkozott testület néhány tag más irányú elfoglaltsága miatt eleve határozatképtelen lett volna. A több mint egy éve tartó jelölési huzavona kapcsán ön megpendítette, hogy az Országgyűlés plénumán kísérli meg esetleg jobb belátásra bírni a képviselőket. Készül már erre a parlamenti felszólalására? H. A.: Egyelőre nem fogok élni ezzel a lehetőséggel, aminek egészen prózai oka van. 2003 szeptemberében egyszer már volt alkalmam kifejteni álláspontomat - az AB-törvény tervbe vett módosítása kapcsán - az Országgyűlés előtt. Akkor 12 képviselő hallgatta végig figyelmesen az AB elnökét. Úgy gondolom, egy hasonló fokú érdeklődés mellett elhangzó beszéd nem érné el azt a hatást, amit a mai helyzetben kívánatosnak tartanék. Egyelőre van bennem úriemberi lojalitás is a bírákat jelölő parlamenti bizottság iránt. Ha egy tartós betegség következtében netán hét főre csökken a testület létszáma, azt már alkotmányos válsághelyzetnek kell majd tekintenem. Ebben az esetben pedig a közvéleményhez kellene fordulnom. HVG: Most még egy testületi memorandummal sem kívánják alkotmányos kötelezettségükre emlékeztetni a képviselőket? H. A.: A bírák részéről ilyen igény eddig nem fogalmazódott meg. Én magam biztosan nem zárkóznék el egy nyilatkozat aláírásától. Az AB-nek mindenekelőtt a feladatát kell maradéktalanul ellátnia. Mi tesszük a dolgunkat. HVG: Az utóbbi két-három hónapban éppenséggel nem sokat hallani önökről. Az Alkotmánybírósági Határozatok című közlöny januári száma feltűnően karcsú, a februári még meg sem jelent. Mintha kezdenének visszavenni abból a tempóból, amit tavaly diktált a testület. H. A.: Fennállása óta 2004-ben hozta a legtöbb döntést az AB. Amit elnökké választásom után ígértem, vagyis hogy igyekezni fogok felpörgetni az ítélkezést, úgy vélem, sikerült betartani. Az utóbbi időben kétségkívül némiképp lefékeződött a tempó, ennek azonban objektív okai vannak. A csökkenő létszám miatt nő az egy főre jutó munkateher. Ebben a helyzetben fokozott koncentrációra van szükség, semmiképpen nem lehet hajszolni a testületet. Tudomásul kell venni, hogy ez nehéz időszak, amely után remélhetően vissza tudunk térni majd a normális kerékvágásba. Nincs szükség azonban mennyiségmániás alkotmánybíráskodásra. HVG: Miközben önök kiszolgáltatottnak érezhetik magukat az Országgyűléssel szemben, egy emberi jogi szervezet éppen az AB-vel kapcsolatosan tesz szóvá keserű tapasztalatokat. Nem zavarja, hogy perbe keveredtek egy jogvédő csoporttal, amely olyan elveket - átláthatóság, nyilvánosság - kér számon önökön, mint amit az AB szokott más állami szerveken? H. A.: Nem örülök a pernek. Szívesebben ültem volna le egy kerekasztal-beszélgetésre, hogy megkíséreljük feloldani a Társaság a Szabadságjogokért (TASZ) és az AB között kirobbant vitát. Ez ugye arról folyik, ki kell-e adnunk nekik Hende Csaba parlamenti képviselő hozzánk benyújtott indítványát. Nos, a testület az elmúlt másfél évtizedben más gyakorlatot követett: a sajtón keresztül hoztuk nyilvánosságra, milyen törvényeket támadtak meg az AB előtt az indítványozók. A TASZ kérésekor merőben új helyzet állt tehát elő, ők azt kívánták, bocsássuk rendelkezésükre a teljes beadványt. A magam részéről ezt az igényt az esetek többségében továbbra sem tudnám elfogadni, a beadványokban olykor sértő és méltatlan kitételek is olvashatók. El kell ismerni viszont, hogy ha egy parlamenti képviselő vagy más közszereplő kezdeményez absztrakt normakontrollt, az teljes mértékben a nyilvánosságra tartozik. Az ilyen beadványokat ezentúl nyilvánosságra hozzuk, ha erre igény mutatkozik, s amennyiben azt maga az indítványozó nem teszi meg. HVG: Ha már egyszer felülvizsgálták korábbi álláspontjukat, miért nem egyeznek meg peren kívül a TASZ-szal? H. A.: Elvileg nem zárom ki, hogy erre sor kerülhet. Visszatérve azonban a közszereplők beadványaira: ezentúl számolni kell azzal, hogy a nyilvánosságra hozott indítványok ellen egyes civil szervezetek éles és koncentrált offenzívát indíthatnak. HVG: Nem most merül fel először a kérdés: mennyire felel meg a jogállami követelményeknek az alkotmánybírósági eljárás? Dornbach Alajos ügyvéd-képviselő már egy évtizeddel ezelőtt sürgette, hogy az AB előtt legalább részlegesen érvényesüljenek a rendes perekben előírt garanciális szabályok. H. A.: Az AB már 1990-ben nagy többséggel - 7:2-es szavazataránnyal - úgy foglalt állást, hogy nem a polgári perrendtartás, hanem speciális eljárási szabályok szerint működik, hiszen itt maga a jogszabály a „vádlott”. Nekünk többnyire bőven elég az, amit az indítványozók beadványukban megfogalmaznak. Ha netán mégsem, akkor a beadvány kiegészítését kérjük. Ezt követően pedig, ha szükségesnek tartjuk, a „keresetet” megküldjük a megtámadott törvényt beterjesztő miniszternek, hogy fejtse ki ő is az álláspontját. Egy ilyen procedúrában nem indokolt ügyféli státust biztosítani az érintetteknek. Megjegyzem, a parlament asztalán fekvő alkotmánybírósági törvénycsomag néhány olyan garanciális elemet is tartalmaz, amely a hatályos ügyrendünkben pillanatnyilag nem szerepel. HVG: Csakhogy az új törvény sorsa, ha lehet, még a bíróválasztásnál is bizonytalanabb. Decemberi droghatározatuk kapcsán egyes elemzők pedig éppen azt kérdezték, milyen információkra alapozta a döntést az AB. Ha az érdekeltek megismerkedhetnének a „per” dokumentumaival - ezt ügyrendjének módosításával az AB akár holnap engedélyezheti -, kevésbé merülhet föl a gyanú, miszerint a bíróság nem is rendelkezett elegendő ismeretanyaggal. H. A.: Utólag úgy látom, hogy egy ilyen nagy horderejű ügyben - kivételes megoldásként - akár meghallgatásokat is érdemes lett volna tartani. Miként megtette azt az AB 1995-ben a Bokros-csomagról hozott döntés előtt. Az aktanyilvánosság kérdését azonban az inkriminált törvényjavaslatnak kellene majd rendeznie. Ami viszont a kérdés érdemi részét illeti, a droghatározat csak azokat a bizonytalan fogalmakat iktatta ki a büntető törvénykönyvből, amelyek a kábítószeres ügyekben megnehezítették volna a jogalkalmazást. Az AB tehát a jog szférájában kívánt rendet teremteni. A jogalkotónak persze továbbra is megvan a lehetősége arra, hogy kiterjessze az elterelés lehetőségét, vagyis hogy a terheltek a büntetés helyett a gyógykezelést választhassák. HVG: Egyik közelmúltban hozott határozatuk alapján a Legfelsőbb Bíróságnak (LB) az eddigieknél jóval gyakrabban kell lefolytatnia a jogerős ítéleteket megkérdőjelező felülvizsgálati eljárásokat. Újra kiéleződött a viszony a két szomszédvár között? H. A.: A szóban forgó határozat arról szól, hogy nem szabad összekeverni a LB két alkotmányos funkcióját, a jogorvoslati jogot, illetve a jogegység fölötti őrködés kötelezettségét. Ezek ugyanis egy 2001-es törvénymódosítás során összecsúsztak, ami súlyosan korlátozta a felülvizsgálati eljárások megindításának a lehetőségét. Döntésünk tehát nagyon határozott szakmai kiállás a jogorvoslati jog érvényesülése mellett. Teljesen függetlenül e konkrét ügytől, a két bíróság között kétségkívül fennállnak nézetkülönbségek, amiben a szakmai presztízsféltés is szerepet játszhat. Az új AB-törvénytervezet például megadná nekünk a jogot arra, hogy felülvizsgáljuk az LB jogegységi döntéseit, ezt a megoldást azonban ott erősen opponálják. Egy jogegységi döntésről előbb vagy utóbb azonban biztosan állást kell foglalnunk, a legfőbb ügyész ugyanis nemrég megtámadta az AB előtt a vádmonopóliummal kapcsolatos LB-határozatot. HVG: Az elmúlt esztendőben önök kilenc alkalommal marasztalták el alkotmánysértő jogszabályok miatt a jelenlegi parlamenti többséget. Mivel magyarázza ezt? H. A.: A kilencvenes évek közepén volt már olyan esztendő, amikor legalább ugyanennyi alkotmánysértést állapított meg az AB az éppen regnáló kormánnyal szemben, mint mi 2004-ben. A kérdéses esetek többségében egyszerűen nem lehetett volna más döntést hozni. Ha a testületen belüli szavazati arányokat összevetjük az AB tagjaival kapcsolatos különféle eredetelemzésekkel, az is kiderül, hogy az inkriminált döntések közül jó néhány egyhangú szavazással született meg. HVG: És mivel magyarázza azt, hogy e testület tagjai az utóbbi időben sokkal több különvéleményt publikáltak, mint korábban? H. A.: Talán úgy fogalmazhatnék, hogy a szakmai önkifejezés igénye ma erőteljesebben érvényesül, mint azelőtt. S persze az is igaz, hogy egy konszenzussal megválasztott elnök mandátuma idején az álláspontok sokkal kevésbé szoktak divergálni, mint jelenleg. BABUS ENDRE Holló András Rövid és gyors ügyészségi karrier után az 1970-es évek végén közjogi kérdésekkel kezdett foglalkozni: a Kádár-korszak utolsó évtizedében aktív és nyugalmazott miniszterekkel készített interjúkat az Államigazgatási Szervezési Intézet kutatójaként. A rendszerváltás évében a professzorok vezette Igazságügyi Minisztériumba került, ahol az alkotmány-előkészítő kodifikációs titkárság tagjaként vett részt a köztársasági alaptörvény kidolgozásában. Ő az Alkotmánybíróság (AB) kezdeti munkatársai közül az egyetlen, aki még tagja a testületnek. 1990 és 1996 között a Sólyom-bíróság főtitkára. Ezt követően az MSZP jelölése nyomán választották az AB tagjai közé. Németh János elnöksége idején, 1999-2003 között elnökhelyettes, az elmúlt húsz hónapban pedig már ő vezeti a testületet. Bírói mandátuma novemberben jár le.
__label__hadsereg 1.00001 __label__háború 0.48439 __label__történelem 0.187143 __label__biztonságpolitika 0.0518555 __label__katonai@@szolgálat 0.0267693 __label__katonai@@kiadások 0.0209742 __label__békefenntartás 0.0136468 __label__biológiai@@fegyver 0.00539494 __label__haditechnika 0.0021257 __label__fegyvertartás 0.00187757 $$$ __label__geography__usa 0.997378 __label__hadsereg 0.250923 __label__háború 0.106701 __label__geography__magyarország 0.0695518 __label__történelem 0.0197291 __label__demográfia 0.0149671 __label__organization__pentagon 0.00491541 __label__fegyvertartás 0.00338661 __label__person__edwards 0.00146506 __label__person__újszászy@@istván 0.00142036 $$$ __label__börtön __label__emberi@@jogok __label__hadsereg geography__irak geography__usa genre__olvasói@@levél author__pákozdi@@imre year__2004 $$$ Gyalázatosan jelentem $$$ Gyalázatosan jelentem Mellbevágó túlzásnak érzem az iraki fogolybotrány kapcsán közölt címlapot (HVG, 2004. május 15.). Megpillantásakor egy még a hetvenes évek közepén tett megjegyzés jutott eszembe: az amerikaiak könnyedén megnyerték volna a vietnami háborút, ha csak tizedannyi kegyetlenséget megengedhettek volna maguknak, mint a hitleri német hadsereg vagy a szovjet haderő a második világháborúban. Az amerikai hadsereg azonban, létrehozásának pillanatától kezdve, hatékony civil felügyelet alatt áll, és ez - a hajdani My Lai-i vagy a minapi iraki szörnyűségek ellenére is - tiszteletet érdemel. PÁKOZDI IMRE (BUDAPEST)
__label__közigazgatás 0.629785 __label__önkormányzat 0.414909 __label__város 0.106701 __label__történelem 0.0875738 __label__városépítészet 0.00782589 __label__helyhatósági@@választás 0.0062999 __label__településszerkezet 0.00574025 __label__önkormányzati@@vagyon 0.0042088 __label__utcanév 0.00248262 __label__temetkezés 0.00182021 $$$ __label__geography__budapest 1.00001 __label__geography__magyarország 1.00001 __label__közigazgatás 0.991948 __label__önkormányzat 0.44554 __label__történelem 0.27514 __label__önkormányzati@@vagyon 0.090103 __label__geography__i.@@kerület 0.061886 __label__organization__fővárosi@@önkormányzat 0.0128312 __label__városépítészet 0.0103382 __label__közterület 0.0103382 $$$ __label__közigazgatás __label__önkormányzat __label__történelem geography__budapest geography__magyarország genre__cikk genre__keretes author__riba@@istván year__2005 $$$ Határok és hatáskörök $$$ Határok és hatáskörök Több mint 150 éve folyik a vita arról, Budapest melyik városrészekből álljon, s ezeknek milyen jogai legyenek. A főváros első egyesítője Szemere Bertalan volt 1849-ben: rendeletet adott ki Pest, Buda és Óbuda összevonásáról, a szabadságharc leverése miatt azonban ez nem történt meg. A kiegyezés után ismét felmerült az ötlet, bár a három - saját önkormányzattal rendelkező - város közül egyik sem akarta az egybeolvadást és az ezzel járó hatalmi koncentrációt. A pestiek szerint Buda elmaradott volt, míg náluk mind az ipar, mind a kereskedelem gyorsan fejlődött, s az egyesítés terheket róna rájuk. A budai önkormányzat kiváltságait féltette, hiszen királyi székhelyként magyar főváros volt, míg a mezővárosi státusú Óbuda lakosainak közterhei kisebbek voltak, mint a Pesten és Budán élőkéi. Az egyesítés azonban egy új törvény révén megtörtént, s minden hatalmat a központosított fővárosi vezetés kezébe adott. Már 1872-ben létrehozták ugyan a kerületi elöljáróságokat, ám ezeknek semmilyen önálló hatáskörük nem volt, csak annyi, hogy szegénységi és erkölcsi bizonyítványt adtak ki, s vezetőik nem is főállásban dolgoztak, hanem tiszteletdíjért. Budapest kiegyezés utáni szédületes fejlődésével aztán némi közigazgatási decentralizáció is járt, s a 19. század végén már hivatásos tisztviselők vezették a kerületi elöljáróságot, ám azok továbbra sem működtek önkormányzatként (a költségvetésükről a főváros döntött, vezetőit is a polgármester nevezte ki). A közelben lévő kisebb települések - például Újpest, Kispest, Csepel, de a többi helység is - ezer szállal kötődtek a fővároshoz, s éppen emiatt már a 20. század elején felmerült, hogy létrehozzák Nagy-Budapestet. Nem is akárki volt az ötlet kiagyalója, hanem Bárczy István polgármester, ám elképzelése papíron maradt. A két világháború között is felmerült ez a terv, sőt a Fővárosi Közmunkák Tanácsának jogkörét kiterjesztették egyes Budapest környéki településekre is, de a döntés nem akart megszületni, pedig alkalom lett volna rá, hiszen 1930-ban új fővárosi törvényt alkottak. Nagy-Budapest kialakításáról 1945 után is folytak viták, míg aztán a kommunisták rapid módon megoldották a kérdést. A vezetők 1949 tavaszán tárgyaltak erről, majd júliusban a Magyar Dolgozók Pártja politikai bizottsága döntött: fél év alatt le kell folytatni a Budapest jövőjével kapcsolatos szakmai munkát, törvény-előkészítést és törvényhozatalt. Sikerült is: 1950. január 1-jével újjáalakult Budapest, a régi fővároshoz hozzácsatoltak hét várost és 16 nagyközséget. Ezek valamennyien elvesztették önállóságukat, de nem járt jobban Budapest sem, mivel beköszöntött a tanácsrendszer, amelyben semmi tere nem maradt az önkormányzatiságnak. RIBA ISTVÁN
__label__társadalom 0.341593 __label__művészet 0.0408557 __label__filmgyártás 0.0351548 __label__pénzügy 1e-05 __label__kultúra 1e-05 __label__gazdaság 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__franciaország 1.00001 __label__társadalom 0.798197 __label__geography__afrika 0.103759 __label__geography__olaszország 0.0875738 __label__geography__svájc 0.0145136 __label__person__jean-pierre 0.0116973 __label__person__luc 0.0103382 __label__geography__belgium 0.00913564 __label__geography__párizs 0.00691384 __label__geography__brazília 0.0062999 $$$ __label__filmgyártás __label__külföldi@@munkavállalás geography__franciaország genre__hír year__2007 $$$ Migráció fekete humorral $$$ Migráció fekete humorral 2033-ban az Afrikai Egyesült Államok a fejlődésben megelőzte a munkanélküliséggel és hanyatlással küzdő Európát, ahonnan rengetegen próbálnak illegálisan eljutni a fekete kontinensre. Erre a helyzetre épül Sylvestre Amoussou benini származású francia rendező első nagyjátékfilmje, az Africa Paradis (Afrika, a Paradicsom). Egy francia pár, egy informatikus és egy tanárnő, a munka és a jobb élet reményében Afrikába emigrál. Ott azonban határőrökbe ütköznek, végül Olivier hamis személyazonossággal kezd új életet, Pauline pedig takarítónő lesz egy gazdag fekete családnál. Amoussou több mint húsz éve maga is bevándorlóként érkezett Franciaországba. Idővel megelégelte, hogy fekete színészként nem kap nagy szerepeket a francia filmekben, így átállt a kamera túloldalára. A rasszizmust és a bezárkózást visszájáról ábrázoló film több nemzetközi fesztiválon is nagy sikert aratott. Legutóbb a február végi Burkina Fasó-i FESPACO afrikai mozgóképszemlén a helyi közönség kacagva nézte a franciák migrációs próbálkozásait, majd ámulattal figyelte, hogy a filmben európaiak végzik azokat a munkákat, amelyeket afrikaiak szoktak kapni Európában - írta a Reuters. Az európai forgalmazók egyelőre vonakodnak, mivel szerintük a kényes téma csak szűk réteget vonzana. A február 28-ai franciaországi bemutató óta egyetlen párizsi művészmoziban vetítik a filmet egész Európában.
__label__pénzügy 1e-05 __label__gazdaság 1e-05 __label__kultúra 1e-05 __label__társadalom 1e-05 __label__külpolitika 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 0.0216253 __label__politika 1e-05 __label__geography__európai@@unió 1e-05 __label__geography__usa 1e-05 __label__pénzügy 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__országgyűlés __label__országgyűlési@@választás geography__oroszország genre__grafikon year__2007 $$$ Pártok a dumában $$$ Pártok a dumában 7490271.pdf
__label__cégek@@adózása 0.217348 __label__off@@shore@@cég 0.0222962 __label__adósságbehajtás 0.0149671 __label__adócsalás 0.0140736 __label__adóellenőrzés 0.0136468 __label__adó 0.0124417 __label__cégek 0.00649827 __label__céginformáció 0.00523013 __label__cégjog 0.0043415 __label__cégbíróság 0.00289958 $$$ __label__geography__magyarország 0.999579 __label__cégek@@adózása 0.960371 __label__off@@shore@@cég 0.334599 __label__cégek 0.0460439 __label__adósságbehajtás 0.0351548 __label__cégjog 0.0321107 __label__adó 0.0302246 __label__adócsalás 0.0244331 __label__adóellenőrzés 0.0136468 __label__organization__airbnb 0.00649827 $$$ __label__cégek __label__céginformáció __label__cégjog __label__off@@shore@@cég __label__politikusok@@jövedelme geography__magyarország genre__cikk genre__címlapsztori genre__keretes year__2016 $$$ Ki lehet a tényleges tulajdonos? $$$ Ki lehet a tényleges tulajdonos? Kiterjedt bírói gyakorlata még nincs a tényleges tulajdonos felkutatásának, de a Kúria már hozott irányadó döntést. Az, hogy offshore cégben valaki gazdasági érdekeltségének „fennállása közvetlenül nem bizonyított, az adóhatósági megállapítások jogszerűtlenségét nem támasztja alá” – mondta ki a Kúria 2013-ban egy adóügyben. Történt ugyanis, hogy egy magánszemély beperelte az adóhivatalt olyan ügyben, amikor a cégei tulajdonában álló jogokat és eszközöket bevitte egy olyan újonnan alapított cégbe, melyben csak 10 százaléka volt, a 90 százalék pedig a Csatorna-szigeteken bejegyzett offshore cégé. Az új céget aztán megvásárolta egy külföldi tulajdonban álló társaság, és a befolyt vételár teljes összege ténylegesen a felpereshez és cégeihez került. Az adóhatóság szja-különbözetet állapított meg, azzal az indokkal, hogy a cég értékesítése során a valós gazdasági esemény ténylegesen a felperes és a vevő között jött létre, az offshore társaság bevonása a tulajdonosi körbe adóelkerülés céljából történt.
__label__gazdaság 0.998911 __label__belpolitika 0.992194 __label__pénzügy 0.0244331 __label__országgyűlési@@választás 0.00592107 __label__kormányátalakítás 0.00193673 __label__infláció 0.00182021 __label__gdp 0.00165848 __label__valuta 0.00165848 __label__pénzreform 0.00160785 __label__állami@@költségvetés 0.00160785 $$$ __label__gazdaság 1.00001 __label__belpolitika 0.999642 __label__geography__bulgária 0.987189 __label__person__szimeon 0.0341104 __label__pénzügy 0.00913564 __label__geography__észtország 0.00807199 __label__geography__románia 0.00713143 __label__geography__eu@@tízek 0.00610756 __label__geography__szlovákia 0.00461957 __label__person__sztanisev 0.00281093 $$$ __label__belpolitika __label__gazdaság __label__kormány geography__bulgária person__szimeon person__ii. genre__cikk year__2004 $$$ BOLGÁR KORMÁNYGONDOK, Bukásra állnak $$$ BOLGÁR KORMÁNYGONDOK Bukásra állnak Csak a csoda segíthet már Szimeon Szakszkoburggotszki bolgár kormányfőn, akinek pártja egyre népszerűtlenebb, és a látványos gazdasági eredmények ellenére jószerével semmi esélye, hogy a jövő évi választáson megőrizze hatalmát. Nem foglalkoztatja egyelőre a jövő évi parlamenti választás Szimeon Szakszkoburggotszki bolgár kormányfőt: az excár pártja, a nevével fémjelzett Szimeon Nemzeti Mozgalom (NDSZT) a múlt héten - az előző évek gyakorlatához hasonlóan - 2005-re is fiskális szigorról tanúskodó költségvetési irányelveket hagyott jóvá. A török kisebbséget képviselő Mozgalom a Jogokért és Szabadságért (DPSZ) elnevezésű párt és az NDSZT koalíciós kormányának költségvetési tervezetében a hazai össztermék (GDP) 0,5 százalékára rúgó hiánnyal számol az ez évi 0,4 százalékkal szemben. A kissé megemelt kiadások prioritásai között Milen Velcsev pénzügyminiszter elsősorban az ország infrastrukturális helyzetének a javítását, autópálya, egy második Duna-híd és egy újabb atomerőmű építését jelölte meg. A hőn óhajtott EU-tagságnak, pontosabban a maastrichti uniós követelményeknek egyébként megfelelő hiányt azonban sürgősen korrigálnia kell a kabinetnek. Az IMF-fel történt hétfői előzetes megállapodás értelmében ugyanis egy 147 millió dollárnyi, kétéves futamidejű készenléti hitel folyósításának egyik feltétele, hogy még az idén kiegyensúlyozottá váljon az állami költségvetés. Velcsev nem győzte hangsúlyozni, hogy a deficit eltüntetésének az érdekében nem kerül sor a lakosságot érintő költségmegszorító intézkedésekre, a hiányt a bevételek növelésével kívánják felszámolni. Nehéz lesz azonban tartania a szavát. Az IMF szakértői arra is felhívták a szófiai kormány figyelmét, hogy valamit tennie kell a lakosság hirtelen megugrott eladósodásának a megfékezéséért. A kereskedelmi bankok által nyújtott lakossági hitelek állománya ugyanis egy év alatt 50 százalékkal megugrott. Pedig, bár az ország importszükséglete emelkedett a növekvő fogyasztással, azt a beruházások nekilódulásával felgyorsult export révén sikerült olyannyira ellensúlyozni, hogy a folyó fizetési mérleg hiánya a január-áprilisi időszakban 20 millió euróval, 755 millióra csökkent az egy évvel korábbihoz képest. Bizakodással tölti el a kormányt, hogy ily módon tartható lesz az ez évre kitűzött, a GDP 8,2 százalékára rúgó deficit szemben a folyó fizetési mérleg tavaly 8,7 százalékos hiányával. Hangulatjavító intézkedésekre - különös tekintettel a parlamenti választás közeledtére - azonban igencsak szüksége lenne a nagyobbik kormányzó pártnak. Talán ezt a célt szolgálja a kormány által nemrégiben bejelentett adócsökkentési program, amelynek keretében a személyi jövedelemadó legalacsonyabb kulcsát 20-ról 12 százalékra, a legmagasabbat pedig 39-ről 29 százalékra szállítanák le jövő évtől. Hasonló enyhítésre számíthatnak a vállalkozók is, hiszen a társasági adót 4 százalékkal, 19,5-re csökkentik. A kormányzati ciklusának utolsó évébe érkező Szakszkoburggotszki pártjának nem áll jól a szénája: a Gallup közvélemény-kutató intézet szófiai részlege által nemrégiben készült felmérés szerint az NDSZT felélte népszerűségét, támogatottsága jelenleg mindössze 7 százalékra rúg. Jóllehet három éve még közel 43 százalékkal nyerte meg a parlamenti választást, és - egy mandátum híján - majdnem egymaga többségbe került a szófiai törvényhozásban. Ezzel szemben koalíciós partnere tartja a formáját, hiszen ha most rendeznék a választást 6,5 százaléknyi szavazatra számíthatna, nem sokkal kevesebbre, mint három éve. Az excár pozíciójára a legnagyobb veszélyt - a jelenlegi állapotok szerint - a kommunista utódpárt, a Bolgár Szocialista Párt (BSZP) jelenti, amely 26 százalékkal rendületlenül vezeti a közvélemény-kutatásokat. Úgy tűnik, a választók rég elfelejtették, hogy a szocialisták legutóbbi - 1994. december és 1997. január közti - kormányzása idején majdnem csődbe ment az ország, és a pénzügyi-gazdasági válság végül előrehozott választáshoz, a jobboldali Demokratikus Erők Szövetségének (SZDSZ) hatalomra kerüléséhez vezetett. Az excár azonban mintha mindezt tudomásul sem venné, pedig intő jel lehetne számára, hogy pártja sem áll már mögötte egy emberként: az NDSZT eredetileg 120 fős parlamenti frakciója három év alatt 108 tagúra zsugorodott. A kormány politikáját ellenző képvikselők újabb csoportja lépett ki márciusban az NDSZT parlamenti frakciójából - közülük tízen, Nemzeti Egység Eszménye elnevezéssel, a törvényhozásban saját frakciót alakítottak -, aminek eredményeként a kormánykoalíció kisebbségbe szorult. Pedig az excár hatalomra kerülésekor a jobboldali elődje által rendbe hozott gazdaságot vett át, és nem is bánt rosszul az örökséggel: az utóbbi három évben a makrogazdasági mutatók többé-kevésbé látványosan javultak, aminek jótékony hatását azonban a társadalom széles rétegei saját pénztárcájukon nap mint nap nem érzékelhetik. Szakszkoburggotszki ráadásul annak idején nagyrészt annak köszönhette választási győzelmét, hogy kilátásba helyezte: a hatalomra kerülése esetén 800 napon belül látványosan javulni fog a lakosság életszínvonala. Az ígéret azonban csak ígéret maradt: a lakosság 40 százaléka mind a mai napig átlagosan havi 120 levából (1 euró = 1,955 leva) él, nem is szólva az 560 ezer nyugdíjasról, akik szinte hihetetlenül kevésből, havonta átlagosan 55 levából tengethetik napjaikat. Az uniós csatlakozási tárgyalásokat a minap befejezett, ám taggá várhatóan majd csak 2007-ben váló Bulgáriának a jövedelmek terén szinte a legnagyobb a hátránya, hiszen a 8 millió lakosú ország egy főre jutó 2255 eurós GDP-je még a most csatlakozott új EU-tagok átlagának a harmadát sem éri el. Ilyen körülmények között aligha vigasztalja a lakosságot, hogy a gazdaság az utóbbi négy évben rendre 4 százalék fölötti növekedést mutatott, az idei első negyedévben is 5,3 százalékkal bővült, és a fogyasztói árak mindössze 2,3 százalékkal emelkedtek.
__label__sport 0.000949944 __label__labdarúgás 0.000789366 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__labdarúgás 0.0140736 __label__person__michel 0.000676702 __label__person__szántó@@t.@@gábor 0.000580316 __label__person__márton@@lászló@@(író 0.000497857 __label__person__1959) 0.000497857 __label__person__szöllősi@@györgy 0.000482855 __label__irodalom 0.000468313 __label__person__szécsi@@noémi 0.000440557 __label__person__b. 0.000414482 $$$ __label__labdarúgás __label__sport geography__magyarország person__dárdai@@pál person__pietsch@@tibor organization__alexandra@@kiadó genre__ajánló genre__hír year__2016 $$$ KÖNYV + HELYZETKIHASZNÁLÁS, Dárdai Pál–Pietsch Tibor: Dárdai $$$ KÖNYV + HELYZETKIHASZNÁLÁS Dárdai Pál–Pietsch Tibor: Dárdai A labdarúgó-életművek két, egyforma hosszúságú felvonásból állnak. Az első kihagyott és értékesített helyzetekről, rengeteg elkövetett és elszenvedett szabálytalanságról, gólokról és ezek megakadályozásáról szól. Ez a munka. A másodikban – egy kis szünetet követően – megtörténik a magyarázat, a regényesített életrajzokban az előbbiek más megvilágításba, többnyire a stadionok reflektorainál is erősebben ragyogó fénybe kerülnek. Ez a jutalom. Dárdai Pál a Pécsi MSC-ből 21 évesen, éppen akkor került Berlinbe, amikor a Bundesliga erőtelepei a nehézkes és kevésbé hatékony szénenergiáról szélenergiára váltottak. A Hertha ugyan soha nem volt igazán jelentős csapat, de dicsőséges legújabb kori történetének komponálásában különleges szerep jutott a majdnem 300 Bundesliga-mérkőzésen szerepelt – és ezzel klubrekorder – Dárdainak. Szinte észre sem vette, hogy olyan helyi látványosság lett, mint az Álommanó vagy a Checkpoint Charlie. Ma, miközben volt szövetségi kapitányként komoly érdemei vannak abban, hogy a stratégiáját a fegyelmezett védekezésre építő magyar válogatott négy évtizedes szenvedés után az Eb-n szerepelhet, ugyanennek a klubnak a vezető edzője. Feleségével és három fiúgyermekével, akiknek van mit tanulniuk az apjuktól, Berlin egyik elegáns negyedében él és dolgozik. Ő irányít, így a világ egyik legboldogabb és legszerencsésebb embere: a futball majdnem annyit adott neki, mint amennyit elvett tőle. Alexandra
__label__belpolitika 0.982568 __label__demonstráció 0.658428 __label__elnökválasztás 0.132974 __label__külpolitika 0.109716 __label__köztársasági@@elnök 0.0384762 __label__alkotmánymódosítás 0.0132328 __label__amnesztia 0.00395541 __label__emberi@@jogok 0.00281093 __label__népszavazás 0.00155876 __label__zavargások 0.00146506 $$$ __label__belpolitika 0.644235 __label__demonstráció 0.0803675 __label__elnökválasztás 0.0229874 __label__geography__belarusz 0.0222962 __label__emberi@@jogok 0.00858749 __label__külpolitika 0.00832578 __label__person__alekszander 0.00592107 __label__person__lukasenko 0.0042088 __label__geography__madagaszkár 0.00371725 __label__amnesztia 0.00338661 $$$ __label__belpolitika __label__korrupció __label__köztársasági@@elnök geography__dél-korea person__ro@@mu@@hjun genre__hír year__2004 $$$ SZÖULI FELFORDULÁS $$$ SZÖULI FELFORDULÁS Tízezres tiltakozó megmozdulás zajlott Szöulban, ahol Roh Mu Hjun államfő hívei azt kifogásolják, hogy a parlament múlt pénteken felfüggesztette az elnököt jogai gyakorlásában. Roh ellen a többségben lévő ellenzék indított alkotmányossági vádeljárást (az ország történetében először), arra hivatkozva, hogy az áprilisi parlamenti választásokra készülve a törvényt megszegve kampányolt korábbi pártja mellett. A szöuli képviselőházban két napon át verekedésekkel tarkított közelharc dúlt azért, ki ülhessen az elnök ottani székén. Roh sorsáról most az alkotmánybíróság dönt, melyben az elnök hívei vannak többségben. Ha a testület mégis ellene szavazna, új elnökválasztásra kerül sor. Roh helyzetét nehezíti, hogy több közeli munkatársa ellen is eljárás folyik korrupciós vádak miatt. A zavarossá vált dél-koreai belpolitikai helyzetre hivatkozva Észak-Korea lemondta a hét végi kétoldalú tárgyalásokat, és szakértők attól tartanak, hogy a phenjani vezetés az ország atomprogramjáról tartandó hatoldalú tárgyalásokat is el akarja halasztani.
__label__politika 0.629785 __label__gazdaság 0.0140736 __label__társadalom 1e-05 __label__kultúra 1e-05 __label__pénzügy 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__politika 0.0174525 __label__művészet 1e-05 __label__geography__usa 1e-05 __label__belpolitika 1e-05 __label__geography__európai@@unió 1e-05 __label__külpolitika 1e-05 __label__pénzügy 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__gazdaság __label__pénzügy geography__lettország genre__cikk genre__keretes year__2009 $$$ Fájdalmas lépések $$$ Fájdalmas lépések Az új lettországi kiadáscsökkentő csomag azonnal, illetve jövőre életbe lépő elemei: - a közalkalmazotti fizetések újabb 20 százalékos csökkentése, - a nyugdíjak 10 százalékos visszafogása, - a nyugdíj mellett munkát vállalók nyugdíjának 70 százalékos megnyirbálása, - a családi pótlék 10 százalékos mérséklése, - a sör jövedéki adójának megduplázása, - a vagyonadó kulcsainak emelése, - a jövedelmek adómentes sávjának lejjebb vitele, - az egykulcsos (23 százalékos) jövedelemadó kulcsának esetleges növelése.